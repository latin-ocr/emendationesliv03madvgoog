187 Lib. VIII.

repeti si coniunctio etiam tertio loco debebat et propter
ipsam anaphorae figuram et vitandae summae ambiguitatis
vel potius perversitatis causa3 deinde oum foedere et so-
cietate, quae constabat esse, sed de quorum vera natura
certabatur (ex quo fit, ut et in hac et in superiore inter·-
punctione perversum sit illud: si foedus est), cum his,
inquam, non poterat tanquam tertium id coniungi, quod
ipsum, quaerebatur, inessetne in illo foederis nomine necne.
⁷ Itaque una detracta vocula, quae addita est, ne si con-
iunctio verbo careret scilicet, scribendum est: si foeduS‚
si societas aequatio iuris est. (Gronovius argumenta-
tionem Annii non perspexit3 in illa, quam is efficere vole-
bat, sententia scribendum erat: si aequi iuris foedus ac
societas est, non aequati.)¹) Paulo occultius scriptura,
ipsa re prope manifestius est alterum mendum. Quo enim
spectat illa consulum menti0, superposita ipsi Romanorum
mentioni (si socialis illis exercitus is est)? Soline
consuleS, non omnes Romani secernere a se socialem exer· (159)
citum nolebant? Et quid hoc est, consules secernere socios
bellis propriis sumendis ponendisque? Erantne ulla consulum
propria bella? Aut si consules pro Romanis nominari puta-
mm, Romani propria bella non sumebant ponebantque?
Omnino hoc de propriis bellis sumendis ponendisque *ne-
cessario ad eos pertinet, qui hactenus alteros (Romanos)
secuti nulla ipsi suo arbitrio propria bella gesserant.
Scripserat Livius: si socialis illis exercitus is est, ⁴
— quem secernere ab se (Romanis) consilia bellis
propriis sumendis ponendisque nolint. Ea demum
vera est sententia, non placiturum Romanis, si Latini sua
consilia ab illis secernant et suo arbitrio bella gerant.
(Cfr. ΙΙ, 53, 5 et de verborum usu IV, 57, 3: secernere

¹) [Multo minus per se pro condicione poni potest: si aequatio
iuris est. Si ea iam fuisset, nihil Latini ultra quaererent. La·
tine hoc significatu diceretur: si aequatum ius est.]

