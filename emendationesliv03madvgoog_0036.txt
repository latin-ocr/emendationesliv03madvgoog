26

quorum in ceteris nullum vestigium est, velut quod in libro
(24) IV, 28, 2 pro eo, quod recte editur: circumagenti se ad
dissonos clamores ac subitos tumultus hosti (ex
quo in PLlHl aliis factum est minima aberratione circ um-
agentes ad etc.)‚ in illis duobus solis codicibus scribitur:
agentes ad dissonos clamores ac subitos circum
tumultus hosti. Itaque uterque codex transcriptus erat
ex uno e communi archetypo orte, tauta propinquitate, ut
miraturus non fuerim, si quis suspicatus esset, ipsum codi-
cem Vormatiensem Florentiam aliquo casu devectum nunc
Mediceum appellari3 sed eam suspicionem facile refellerent
minores aliquot discrepantiae, velut satis insignis iu libro
IV, 32 init. cum ipso communionis indicio coniuncta3 nam
adnotatio marginalis horum codicum propria sic interponitur,
ut in M praeterea omittantur verba ingens erat accito
exercitu, quae in Rhenani erant, bisque ponatur abeis
(a Veiis); plures eae discrepantiae essent, si saepius et di·
stinctius Rhenanus codicis scripturas posuisset. Sed quo-
niam Rhenani codex raro commemoratur, et separatio huius
stirpis a ceteris et universa proprietas plenius clariusque in
uno M demonstrari potest. Atque ad seiunctionem stirpis
declarandam nihil magis perspicuum esse potest quam
transpositiones duae foliorum aliquot, quarum in ceteris
nullum est vestigium. Nam quae a libro VII, 4, 6 (naturae
damnum cet.) ad 14, 8 (quam ab se ac —) leguntur, ea
in M suo loco omissa (ubi in margine recentiore manu ad-
notatur: non continuat novum et multum deficit)¹)
postea interponuntur in cap. 25, 4 inter syllabas vocabuli
An — tiatis; quae autem libro IX leguntur a cap. 14, 2
(audita perinde) usque ad finem cap. 22 (Plistica per),
ea omnia translata sunt in cap. 40, 20, divulso vocabulo

 

¹) Recentiore manu haec scripta esse h. l. Alschefskius non dicit, sed
ad libr. IX, 14, 2 similem adnotationem quarta manu (nec librarii
nec primi alteriusve correctoris) scriptam esse ait.

