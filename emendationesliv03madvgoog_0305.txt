295 Lib. XXII.

navibus prope terram, exercitum in litore, praemisso
seorsum: ita Carthagine profectus. Sed quod ad abla-
tivum (navibus) ex ducebat aptum ei casui verbum
audiri voluerunt, qui nuper haec enarrarunt, fieri non potest
in brevi hac et aperta orationis forma et membrorum con-
iunctione, quum praesertim per se ducebat utrique mem-
bro aptissimum sit. Restat, ut simpliciter scribatur: navis
(naves) prope terram, -exercitum in litore ducebat.
[Sic Rupertius.] Eodem errore XXI, 43, 4 ex habentes
factum est habentibus et 58, 1 haud longis inde tem-
poribus ex haud longi inde temporis. Paulo post
g 10, ubi in codicibus scribitur miles prohibebatur (pro
prohibetur), video nuper edi coeptum miles prohiben-
tur, genere dicendi Alschefskio auctore digno. Ea est
enim ipsa origo et vis usus eius, quo eques, miles, Ro-
manus , similia pro equestri ordine aut equitatu, militibuS, (241)
Romanis dicuntur, ut totus ordo et genus unius hominis
specie animo concipiatur, quod totum tollitur et evertitur
addito verbo plurali.⁴ [AEque prave 111, 42, 5 Alschefskius
Weissenbornio persuasit, ut miles — se — contulerant
ederet. Nunc utrumque Weissenbornius· abiecit. Aliud est
in cursu orationis transiri ad pluralem, ut X, 35, 12: val·
lum secum portare Samnitem adfirmant, nec du-
bium esse, quin castra circumvallaturi sint, XXIV,
15, 6: eques —in hostes emissus; quibus quum cet.]
(Prorsus contrarium hoc est collectivorum usui, quo pro una
multitudine subiiciuntur plures homines3 etsi in eo quoque
gravissime interdum erratur, ut significavi ad IV, 58 p. 108.)
Cap. 20, 1 non puto Livium in aperta significatione rei
longius spatium obtinentis dixisse: aciem toto praetentam
in litore, hoc praesertim verborum ordine, sed toto prae-
tentam litore, praepositionemque ortam esse ex littera -.¹)

 

¹) Eodem capite δ 7, ubi in codicibus (P ceterisque bonis) est: per-
iectas oras, sed in Ebusum insulam transmissum, vellem

