Lib. XXXIX. 560

nihil opus erat, quum Livius Romanos nocte castris relictis
celeriter abisse narraverit. In M erat: quietis his stati-
vis manserunt. Aut quieti stativis scribendum (ut in
Lov. 2 scribitur) aut quieti iis stativis, quod Drakenbor-
chio (nisi quod his scripsit) in mentem venerat. Victores
non persecuti sunt fugientes Romanos, sed quieti manserunt.
Cap. 34, 3 (Philippus iratus Onomasto mandaverat, ut
Maronitas principes partis adversae interficeret3 is per Casan-
drum quendam caedem velut in bello capta urbe fecit): Id
apud legatos Romanos querentes tam crudeliter
adversus innoxios MaronitaS, tam superbe adver-
sus populum·Romanum factum, ut —, abnuebat
quidquam eorum ad se— pertinere. Mirus et inauditus
hic est verborum ordo, in initium ante praepositionem (apud)
adiunctam participio (querentes) reiecto pronomine id et
ab iis, quibuscum cohaeret (tam crudeliter — factum),
separate. Admodum suspicor, id ex extremis litteris verbi
fecit, quod praecedit, ortum esse, Livium tantum scripsisse:
Apud legatos Romanos querenteS, tam crudeliter
— factum, ut — trucidarentur, abnuebat cet.¹)
Cap. 38, 11 (de supplemento militum in Hispanias de·
creto): quum eas legiones quattuor descripsissem,
quod plus quam quina millia peditum, treceni equi-

¹) Cap. 35, 6 sqq. (in oratione Lycortas in concilio Achaeorum habita): —
in bello sociis Romanis Achaeos usos; nunc eosdem Ro·
manos aequiores Lacedaemoniis quam 'Achaeis esse, ubi
Areus etiam et Alcibiades, ambo exsules suo beneficio
restituti, legationem Romam adversus gentem Achae·
orumita de ipsis meritam suscepissent, adeoque infesta
oratione usi essent, ut pulsi patria, non restituti in eam
viderentur. offendit durissima hoec coniunctio per particulam
relativam: ubi Areus cet, nec Romanorum in Lacedaemonios fa-
vor recte demonstratur ex e0, quod exsules Lacedaemonii Romae
Achoeos accusaverint. Vereor, ne aliquid exciderit, ut c.49,1. Iam
Aldus locum asterisco notavit. (1865.) Cap 36, 4 ex nec ulla,
quod M habet, faciendum ne ulla3 cett. codd. ne in ulla. (1865.)

