Lib. V. ’ ‘ 150

manis haberet numen cultum neglectumve et ob eam rem
propitium iratumve, hoc est, magna esse in utramque par-
tem momenta numinis culti neglectique. Sic igitur scri-
bendum est, sublata permutatione non infrequenti. (Monu-
mentum pro momentum in codice archetypo fuisse in
libro I, 47, 6, ostendunt MPL1H1; idem in XXI, 4, 2 de-
clarat consensus codicis Colbertini et Medicei aliorumque.
Etiam H, 7, 10 P Bamb., alii monumento pro momento.)
Et video nunc, id etiam Iac. Perizonium intellexisse3 neque
tamen emendationis iniuria neglectae commendationem de-
lere volui.

Cap. 53, 5 (in eadem oratione): Et Galli evertere
potuerunt Romam, quam Romani restituere non
videbuntur potuisse? Nihil potuit perversius interrogari.

(127) Quaeri enim debebat, committendumne esset, ut, quam Galli
urbem evertere potuissent, eandem Romani posteris vide-
rentur restituere non potuisse (hac forma: Et Romani
videbuntur Romam restituere non potuisse, quam
Galli everterunt?, ut iudicium posteritatis de Romano-
rum impotentia cum Gallorum sacto comparata ante oculos
poneretur); nunc Camillus interrogat, credibilisne sit res
certa et sacta, quum alteram fieri non potuisse aliquando
posteri iudicaturi sint. Sed salva res est emendatioque
tam manifesta, ut nullum sit certius documentum codicis
archetypi ab aliquo homine, qui oscitans verba sententias-
que male copulasset, interpolati. Nam quum Livius scrip·
sisset notissima interrogandi et argumenti concludendi forma:
Et Galli Romam evertere potuerunt, Romani re-
stituere non videbuntur potuisse? ille hom0, interro-

gationis duplicis connexae immemor, qua-m addidit. (Gramm.
Lat. ἓ 4383 Emendd. Cic. libror. philos. p. 39 sqq.)¹)

 

¹) [Initio huius capitis debuerat animum pungere non recte in
obiiciendo argumento sed pro at positum. Nunc cod. V la-
cunam, cuius nullum alioquin indicium erat, ostendit et explet,

