6 15 · Lib. XLI.

Cap. 24, 10 (in oratione Archontis contra Callicratem de
. finibus Achaeorum Macedonibus interdictis): Cur exsecra-
bilis ista nobis solis velut dissertio iuris humani
est? Frustra KreyssigiuS, advocata Festi (Pauli) auctoritate,
apud quem dissertiones exponuntur divisiones* patri-
moniorum inter consortes, efficere conatur, ut usitatum
et Livianum habeatur dissertionis (dissertionis) voca-
bulum, quum praesertim id alienam ab huius loci sententia
habiturum sit imaginem3 neque enim hic de communis boni
divisione, ut suam quisque partem accipiat, agitur. Nihilo
tamen magis ferri potest, quod Grynaeus substituerat, de-
serti03 neque enim deseri ius humanum Archo querebatur
(hoc est, remitti nec defendi), estque omnino lenius id voca-
bulum quam pro adiectivo exsecrabilis, Ni fallor, a
Livio erat discerpti03 nam rumpi et interscindi violenter
ius videbatur illa finium interdictione. Nihil moveor, quod
hoc actionis vocabulum ab usitatissimo verbo deflexum alibi
non legitur. Paulo post (ἓ 12 et 13) sic in codice scriptum
est (minutulos errores nihil nunc moror): Quamquam et
illud dicere poteram, tanta priorum Macedoniae
regum merita erga nos fuisse, ut Philippi unius in-
iurias (cod. iniuriam), si quae forte fuerunt utique (506)
post mortem; cum classis Romana Cenchreis sta-
ret, consul cum exercitu Elatiae esset, triduum nos
in concilio fuisse, consultanteS, utrum Romanos
an Philippum sequeremur. Priorem sententiam in ex-
trema parte mancam esse et excidisse verbum, quale est
elevent aut obscurent, neminem fugit. Sed non minus
perspicuum est, deinde novam incipere sententiam, quae ab
illo dicere poteram pendere nequeat, neque enim cum
universa illa propositione (ut rhetores appellant) de meritis
veterum Macedoniae regum eorumque pondere coniungi ullo
pacto ex aequo potest confirmatio et exemplum. Recto igi-
tur hactenus iudicio Grynaeus sic scripserat: Quum clas-
sis R. Cenchreis staret, - triduum in concilio fui-

 

