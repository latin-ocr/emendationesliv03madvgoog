447

quam in Bambergensi omissa (nam ea post excidere potue-
runt) aut adiecta interpolatio (ut XXXIV, 22, 2 pro ceteri
omisso bello in B scribitur ceteri miss0‚ in vulgaribus
ceteri omnes), sed, ne alia corradam indicia, permulta in
B hic illic omissa verba, quae vulgares recte tenent, ut
XXXIV, 14, 3 (feci inter spatio vacuo relicto), 27, 8
(citari, nullo spatio), 29, (5 (eiuS, spatio relicto), 31, 17
(nihil), 32, 9 (eduntur, spatio relicto), 39, 2 (undecim
verba, nullo spatio). Apparet, codicis Bambergensis scri-
bam, quum codicem cum vulgarium principe cognatum aut
etiam eius parentem sequeretur, alia saepe, quae legere
non posset, omisisse, notata omissione, alia, ut fit, impru-
dentem praeterisse, quae in vulgarium principe servata sint.
Contra in vulgarium principe nescio quo casu intercidit
totus liber XXXIII. Codex igitur Bambergensis origine a
Moguntino seiunctus et cum vulgaribus coniunctus nec ab
omni labis etiam gravis cum his communione liber, quam-
quam in universum Moguntino cedit, tamen, quod recen-
tiorum illam depravationem vitavit, locupletis testis locum
obtinet, qui et Moguntini ’ auctoritatem multis locis insig- (365)
niter confirmet, aut plane cum eo conspirans (velut XXXV,
36, 3 spectatorum pro perpaucorum, XXXVII, 54, 8
ἰιι servitutem, ubi in vulgaribus lacuna est, ibid. 12
aequare pro praeferre, XXXVIII, 8, 6 ut parceret
urbi, ubi lacuna est, 17, 9 mixti et Gallograeci vere,

ff quod appellantur pro variis erroribus) aut prope acce-

dens (ut XXXVIII, 17, 12 sita servat, pro Tarentinis
habet in his), et sua propriaque bona servaverit, quibus
illum interdum vere vincat, quamquam saepe tantum specie
praestat, quod de Moguntino tacetur. Et in tricesimo tertio
quidem libro, in quo primo comparatio fit, codice Mogun·
tino, quemadmodum quidem hic lectus et expressus est,
etiam superior videtur et scriptura et lacunis explendis3 in
libri etiam XXXIV priore parte intra breve spatium com-
plures egregias scripturas praebet, quae e Mogunt-ino saltem

