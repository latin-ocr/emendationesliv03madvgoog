159 Lib. VI.

ad hoc servatos ex hostibus cives (commemo-
rasse), inter quos C. Servilium mag. equ. absen-
tem tent-atim. Hunc dignitate praestantem, ceteris uni-
verse commemoratis, nominatim suae virtutis testem Manlius
commemoravit. 1861.)

Cap. 24, 10. Romanis legionibus iam Volscorum im-
petu turbatis et prope in fugam versis, dum M. Furius
pugnam et peditum aciem restituit, alter tribunus militum
equites ex altera parte arcessit ad opem ferendam: Op-
timum visum est in fluctuantem aciem tradi equos
et pedestri pugna invadere hostem. Non disputabo
multis; senserunt enim iam alii, equOS, quos equites relin-
quant, perinepte dici tradi, nisi addatur, quibus custodi-
endi tradantur, ineptius etiam tradi in aciem et tradi
in fluctuantem aciem, quam vehementer perturbaturi
erant3 et nonnihil hactenus ab eo, ubi pugnabant pediteS,
loco equites afuisse Livius satis aperte significavit et nunc
demum in eam partem et in primum locum progredi.
Itaque equos, e quibus descendebant, necessario post aciem
reliquerunt. Omnino, si nihil aliud narratur significaturve,
nisi equos relictos, tota fluctuantis aciei mentio perver-
sissima est. Sed ea non obscure ad aliam rem pertinet,
cuius iam in verbis optimum visum est significatio est.
Causa enim indicatur, cur equites pedestri pugna hostem
invaserint, suo omisso pugnandi genere. Ut enim ad hostes,
quibuscum adhuc soli pedites Romani pugnabant, perveni-
rent, inter peditum ordines et circa eos angustis spatiis
penetrandum erat3 id si equis insidentes facerent, periculum
erat, ne, acies nuper turbata necdum firmiter restituta (fluc-
tuans) equorum ipsos ordines urgentium motibus rursus
perturbaretur. Scripserat Livius: Optimum visum est,
ιοι in fluctuantem aciem trudi equos et (hoc est, post
negationem: sed) pedestri pugna invadere hostem.
Excidit non ob in3 alterius mendi (tradi pro trudi) causa
non quaeritur. Apparet autem, cur oratio sic variata sit,

