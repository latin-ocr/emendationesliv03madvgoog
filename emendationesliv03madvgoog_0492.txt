Lib. XXXII. 478

oportebat: arbitrie, cuius vellent, populorum cet.
Senserat id ex aliqua parte GronoviuS‚ sed aberrans quorum
scribi volebat. Unus erat populus deligendus. De orationis
breviore forma (quo vellent, h. e., uti) nihil opus est dici.¹)
Cap. 16, 3, ubi et B et ceteri codices habent dimisso
Livio, cui successerat, male aSabellico et editoribus om-
nibus substitutum esse dimisso L. Apustio certum est3 nam
aperte ξ 5 ab eo, cui L. Quinctius in totius classis ad-
ministratione successerat, separatur legati appellatione ad-
iecta alius hom0, qui aliquot naves Athenis reliquerit. Li-
vius, qui res superioris anni c. 1—7 brevissime, ne nomi-
nata quidem classe, narravit, ibi aliquem legatum classisque
praefectum inter L. Apustium et L. Quinctium interiectum
silentio omisit, hic subito nomen interponit, sive is Livius
fuit sive alio nomine, L. praenomine. Et tamen Athenis
naves a superioris anni legato praefectoque relictae dicuntur,
quod alter ille Athenas non pervenisse videtur. (1863.)²)
Cap. 21, 1 (in Aristaeni praetoris in concilio Achaeorum
oratioue) quoniam praetori e B pro praetor nunc a Weis-
senbornio revocatum vide0, addam tantum, scribendum esse:
aut non dandum concilium legatis {uisse aut non
sine responso eos dimittendos esse ¹(B aut non
sine resp. eos non dim., vulgo: aut inde sine resp.
eos dim. non esse). Negatio in utroque membro proxime
particulae disiunctivae subiici debet3 ea quum neglegenter bis
a librario posita esset, in codicibus recentioribus ex priore

¹) Cap. 11 , 10 emendationem olim· a me e vestigiis codicis B duc·
tam (Opusc. Ac. 11 p. 295: instat aput stationes pro instat
capi stationes) Weissenbornius secutus est. Cap. 13, 14 recto
W. in edit. altera rediit ad vulgatam scripturam (mixta imbelli
turba). Ne dicitur quidem recte multitudo ex imbelli turba
mixta, quoniam turbae imbellis appellatione non significantur
plura, ex quibus miscendo unum fiat.

²) [ξ 17 scribendum signa ac tabulae. Cap. 20, 8 e scriptura cod.
B neque mirum si - eos si orationes Ussingius efficit:
neque mirumst — eos si orationes. 1863]

