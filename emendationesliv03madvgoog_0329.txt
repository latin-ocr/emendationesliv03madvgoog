317 Lib. XXIII.

unquam fuimuS, futuri. Excidit facile futuri post
fuimus. Qui possit addiderunt (impetrari ab Roma·
nis possit), non animadverterunt, sequi debere aut in
gratia esse aut simus futuri.

Cap. 9, 3 (in Calavii patris oratione filium a caede
Hannibalis tentanda dehortantis): Paucae horae sunt, in-
tra quas iurantes per quidquid deorum est, dex·
trae dextras iungentes fidem obstrinximus, — ιιι
sacratas fide manus digressi a colloquio extemplo
in eum armaremus? Sic edunt inde a GronoviO, codi-
cibus melioribus consentientibus (nisi quod mansis pro
manus scribitur), itaque enarrant, ut rei narratae adiungi
putent, rariore apud Latinos figura, interrogationem de
actionis consilio, negandi et dehortandi vim habentem.
Verum eam figuram (de qua exposui ad Cic. de Fin. p. 248)
non solum omnia exempla, sed rei ipsius natura ostendit
ita tantum poni, ut ad ut adiungatur pronomen aut ad-
verbium interrogationem indicans (quid ut, ubi ut, ut
quo --⁴?); neque enim aliter animadverti figura et a vera
consilii significatione distingui poterat; neque hoc in Latino
magis sermone observatur quam in GraecO, ubi multo latius
patet huius figurae usus. ¹) Hoc igitur remoto artificio,
restat iu scriptura non interpolata (— nam codicum de-
teriorum depravationes attingere inutile est --) mendum
manifestum nec tamen aut late patens aut, ut opinor, ad
corrigendum difficile. Scribendum est enim: Paucae horae
sunt, intra quas — fidem obstrinximus. Uis sa·
cratas fide manus — extemplo in eum armemus?
Ex ut feci ui, geminata simul littera sequenti s (c. 8, 9
Romanis et pro Romanis set codices habere vidimus).

¹) Weissenbornius, cuius animum scrupulus pupugit, nimis fortiter
se expedit3 negat opus esse interrogativa voce. Prorsus nihil huc
pertinet figura absolute per ut interrogandi de re, quam fieri posse
negamus (tu ut -·‘?).

