437 Lib. XXX.

ad pacem componendam tentata sunt), ea continentur aciei
structura, quae post commemoratur. (Ante aciem de loco
accipi posse, miror cuiquam in mentem venisse, quasi, quae
dux ante aciem pugnantium versans fortiter agat, ea non in
proelio fiant, aut (si omittitur et) Hannibal per totum proe-
lium ante aciem versatus sit.) Ni fallor, tollendae sunt
voces et ante aciem, additae ab aliquo, qui, quum non
intellegeret, uno orationis membro omnia haec contineri:
omnia et in proelio, priusquam exc. p., expertuS,
eique respondere alterum hoc: et confessione —adeptuS,
singulari arte cet„ desideravit, quod illis et in proelio
contrarium referretur. [Parum hoc probabile. Potius scrip-
tum fuit: et in proelio et labante acie aut simili
forma. 1876] Quid in vitioso illo omnem lateat, nescio.
[HominumP Jensenius]

Cap. 36, 8 eiusmodi mendum coarguendum est, in qu0, (857)
etsi manifestissimis indiciis convincitur, tamen multos dif-
ficulter fidem habituros praevideam, quod prorsus singu-
larem ad veritatem imitandam speciem casus effecit. Nam
sic scribitur: Inde (ab Utica) procedentibus ad Tu·
netem (Scipioni et Octavio) nuntius adlatus, Ver-
minam, Syphacis filium, cum equitibus pluribus
quam peditibus venire. Pars exercitus cum omni
equitatu Saturnalibus primis agmen adgressa
Numidarum levi certamine fudit. Exitu quoque
fugae intercluSO, parte omni circumdatis equitibuS‚ .
XV millia hominum caesa cet. Permirum ac potius
incredibile accidit, Livium, qui neque, quo die ad Trasu-
mennum aut ad Cannas pugnatum esset, indicandum putarit
(ne proelia ad Ticinum aut Trebiam commemorem), neque,
quo die in hac ipsa Africa ad Zamam debellatum, scivisse
et adnotandum iudicavisse, quo die in itinere et proelio
fortuito Vermina, quae accessio belli fuit (o. 40), victus esset,
quum praesertim patris Syphacis non solum victi, sed capti
diem non indicaverit, cuius memoriam superfuisse scimus

