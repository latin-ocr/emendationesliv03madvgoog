645 Lib. XLII.

23, 12, correctum a Weissenbornio, et similia alibi. (ξ 2
frustra Livio adfingitur elegans, si dis placet, Groecismus, ut
negare sit pro negare liceat dixisse putetur, quo Grae·
cismo nemo in prosa oratione usus est. Recte Hearnius sit
ex satis sit ortum putavit. § 3 quum in codice sit: ut
accusare potius vere quam conviciantur videantur,
non ita difficili negotio fieri possit: quam conviciari tur-
piter videantur, ut litterae piter ob nonnullam similitu- (534)
dinem litterarum vide interceptae putentur. Sed eadem
neglegentia librarius in conviciari praecepit proximi verbi
(videantur) terminationem, qua paucis post verbis pro
gravis publice scripsit gravidae publicae. Frustra ex
talibus coniecturae captantur.)

Cap. 42, 1 (in eadem oratione): At quum processis-
sem inde ad visend as Larisam et Antrona et Pte-
leon, quoin propinquo multo ante debita vota per-
solverem, Delphos sacrificandi causa escendi. Ne-
que quo pro ut, non sequente comparativo, Livius dixit,
neque in propinquo persolvenda vota erant, sed Delphis ipsis.
Codex: et Pycleon quain propinquo Delphis sacri-
ficandai causa multo ante debita vota persolverem
Delphos escendi. Itaque aut sic scribendum videtur:
quia in propinquo eran sacrificandi causa, n
multo ante debita vota persolverem, Delphos
escendi‚ aut sic: quia in propinquo Delphi erant, sa-
crificandi causa, n m. a. d. v. persolverem, escendi.
Nam retineri utroque loco nomen (Delphi — Delphos)
non potest sine orationis vitio. Infra ἓ 6 nescio, qui fac-
tum sit, ut, quum in codice recte scriptum esset: —— Eu-
menem esse [Vahlenio teste: Eumenenecesse]; con-
quiescere socios vestros non posse, Grynaeus ederet:
Eumenem esse, nec conqu. soc. vestros posse. [An-
tronas, ut est in codice hic et c. 67, 9, non Antrona
Livium scripsisse apparet ex Strab. IX, p. 432 Cas, Ps.-
Demosth. Philipp. IV, 9 vestigiisque codicum apud Diod.
Sic. XX, 110 (cfr. Advers. crit. 1 p. 517).]

 

 

