444

(362) Itaque, praeterquam quod nescitur, minora quaedam, quae in
ed. Moguntina et Frobeniana sine adnotatione novantur,
sintne e codice ducta an coniectura aut etiam casu orta,
et quod in iis quoque, quae tradita sunt, erratum esse
potest (quod maxime suspicor accidisse in partibus hinc
primum editis„ ut ne Gelenius quidem omnia recte legerit),
certum est, non pauca omissa esse, quae aut simpliciter
probanda fuerint aut e quibus vestigia rimando (quemad-
modum XXXVI, 25, 7, XXXVII, 41, 2 aliisque locis facere
conatus sum) verum erui potuerit.¹) E codice Bamber-
gensi, qui post editam inde initio saeculi septimi decimi
priorem libri XXXIII partem neglectus iacuerat, post pa-
rum accuratam et scitam Goelleri operam (a. 1822) Io. Th.
Kreyssigius in editione libri XXXIII (a. 1839) varietatem
scripturae ad omnes libros sic enotavit, ut nihil desiderari
videatur. A codicis Moguntini, qui sine dubio Bambergensi
aliquanto fuit antiquior, propinqua cognatione Bambergen-
sem (et ceteros) secernunt primum proprii quidam in
summa alioquin praestantia Moguntini ex interpolatione
naevi, quorum nullum in Bambergensi (ceterisve) vestigium
est (in quo genere nihil apertius est quam in XXXV, 4, 3
ad haec verba: agmine incauto ut inter pacatos ad-
ditum agros aut in XXXVIII, 3, 3 haec: Amphilochia

 

¹) Gelenius et in praefatione et in notis (ad XL, 39, 8 et 41, lo)
queritur, qui ante se codice usi essent, scripturam lectu difficilem
non satis semper perite diligenterve expedivisse. Aperte contraria
Carbachio scribit, ut his utar, ad XXXVI, 22, ’7 (amniculo Gel.,
amnis latere Carb.), 24, 6, XXXIX, 3, 2 et 5, 9 et 18, 8. Inter·
dum propter ambiguam quandam Gelenii scribendi brevitatem et
varietatem iniuria dubitatum et olim et nuper est, utrum ea, quae
a se correcta scribit, codici an coniecturae debeantur. Qui ad
totam Gelenii consuetudinem attenderit, non dubitabit, quin, ut
XXXV, 23, 11 („Antiqua scriptura equi duo“ cet), sic etiam
XXXVI, 23, ¹7, XXXVII, 53, 4, XXXVIII, 28, 8 et 59, 6 et 'l codi-
cem secutus sit. Est tamen, ubi codicis scripturam coniectura
adiutam non negem, ut XL, 14, 2 (gaudio).

