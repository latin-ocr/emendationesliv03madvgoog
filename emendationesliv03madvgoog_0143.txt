133 Lib. V.

recte haec componuntur: hoc iniunxisse servitutis,
quod tribuni regnum exercerent. Scilicet hic quoque
interpungendo peccatum. Oratio in facerent subsistere
debet‚- deinde de integro sic pergere: Quod tribuni mili-
tum in plebe Romana regnum exercerent? Quid-

“ nam illi consules dictatoresve facturi essent, qui

proconsularem imaginem tam saevam — fecerint? (112)
In utraque interrogatione oblique efferenda Livius coniunc-
tivo pro infinitivo usus est. (Opusc. Ac. ΙΙ p. 216.)

Cap. 3, 8, quoniam in codice archetypo sic fuit: et .
quemadmodum cum servis suis vetant domini quic-
quam rei cum alienis hominibus esse pariterque
in iis (servis) beneficio ac maleficio abstineri aequum
censent, praepositio (cum) altero loco, non priore tollenda
θεὶς magis enim sic significatur, alios arceri aditu ad servos
(sich mit ihren Sclaven befassen). Paulo post initium ca-
pitis (§ 4) puto Livium scripsisse iniuriis nostris (patri-
ciorum), quia tum demum apte ad Claudii personam, vix
concedentis ullas esse, additur: si quae forte aliquando
inciderunt. Ullaene unquam a quoquam plebeiis iniuriae
factae essent, non dubitabat.

Cap. 4, 7: An, si ad calculos eum res publica
vocet, non merito dicat cet. Cod. Veron. ad calculos
etiam res p. vocet. Videndum, ne scribi debeat etiam
rem p. vocet. Nam militi querulo magis convenit ad cal-
culos vocare. (1873.)

Cap. 5, 4. Olim edebatur: milites —‚ quibus boni
tribuni plebis quum stipendium extorquere volue-
rint, nunc consultum repente volunt3 nunc post
Alschefskium e codicibus scribi video: quum—voluerunt,
soloece3 neque enim unquam in huiusmodi varietatis et
contrariorum significatione quum particula indicativum ha-
.bet; debebat praeterea addi temporis significatio contraria
ei, quae est in nunc (quum antea — nunc). Scribendum
est: quibus boni tribuni plebis tun (eo, de quo antea

