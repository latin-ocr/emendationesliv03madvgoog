539 Lib. XXXVIII.

Lib. XXXVIH.

Cap. 1, 4 et 5 (de Amynandri consiliis recuperandi
Athamaniae regni): remissique nuntii ab eo (Amynandro)
ad principes Argitheam (id enim caput Athamaniae
erat), si popularium animos satis perspectos ha·
beret, impetrato ab AEtolis auxilio, in Athamaniam
se venturum cum delectis AEtolorum‚ quod consi-
lium esset gentis, et Nicandro praetore. Quos ubi ad
omnia paratos esse vidit, certiores subinde facit,
quo die cum exercitu Athamaniam ingressurus esset.
Mire non solum cum exercitu se venturum Amynander pro-
mittit, sed cum toto AEtolorum consilio, quod alibi nusquam
peregre profectum legi, et cum summo magistratu, et hoc
promittit nondum AEtolis (delectis) consultiS. Nam postea
demum.eos ad omnia paratos videt, quod ipsum inepte
subiicitur, non indicato, Amynandrum cum iis egisse, etsi
ipsa orationis forma (Quos ubi — vidit) aperte significare
videtur, aliquid huiusmodi praecessisse. Infra (ξ 9) Amynan-
der cum mille AEtolis (auxilio impetrato) iu Athamaniam
venisse narratum delectorum (apocletorum) consilii praeto-
risve nulla mentio fit. Illud: quod consilium esset gen· (43⁷)
tis quam inepte in ea includeretur, quae Amynander nun-
tiari Athamanibus iussisset (quasi Athamanes docendi fuerint,
quinam essent AEtolorum apocleti), etiam Weissenbornius
sensit. Nihil manifestius quam aliquid excidisse. Livius enim
ad hanc formam scripserat: — in Athamaniam se ven-
turum. Agit deinde cum delectis AEtolorum, quod
consilium est gentiS, et Nicandro praet1ore3 quos
ubi cet. Similis lacuna omnium codicum in cap. 9, 9 pri·
dem animadversa est, in e. 28, 6 paulo post demonstrabitur,
in superiore autem libro c. 10, 11 a Creverio, in XXXV, 34,
1 a Weissenbornio deprehensa est, quam ipse quoque ante
multos annos notaram. Alia exempla occurrent XXXVIII,

 

