IV

nonnulla minus expolirentur, quam vellem, cuius rei veniam
verbis petere inutile videtur. Adlaboratum tamen est, ne
in summa re a proposito consilio deficeretur. Propositum
autem erat primum, ut, quoniam· post priorem huius libri
editionem, quum Livium una cum Ussingio ederem, quindecim
quidem primos libros bis, multos locos novis coniecturis
emendassem tentassemve, haec omnis materies in hoc volumen
transferretur, ne, qui nostris coniecturis Livianis uti vellent,
pluribus eas locis cum molestia quaererent. Itaque crevit
me non libente voluminis moles, quum praesertim alia quae-
dam et disputatione et testimoniis exemplisque augenda con-
firmandaque essent (velut ad XXIV, 2, 9). Deinde, si qua
iam minus recta veraque videbantur, quae laetor non valde
multa fuisse, ea detraximus, pleraque iam in illis praefatio-
nibus notata et correcta3 uno et altero loco in posterioribus
libris nunc demum veriora se obtulerunt. Quae de codicum
auctoritatis in tertia decade aestimatione olim disputave-
ram, ea nunc, quod ad quinque posteriores libros pertinet,
retractavi usus Heerwagenii et aliorum admonitionibus; quae
ab aliis nuper de iisdem Livii lociS, quos ego tractaveram,
prolata erant, quae quidem mihi innotuissent (nam quin multa
me, quaedam etiam Siesbyeum fugerint, non dubito), eorum
hactenus habita ratio est, ut, si quid aut nostris melius aut
saltem aeque probabile 'repertum esset, id cum adsensu adnotare-
mus, de iis, quae non vere, sed tamen cum aliqua veri specie
disputata viderentur, sententiam nostram breviter declarare-
muS, manifesto pravorum unum et alterum exemplum *pone-
remus et admonitionis causa reprehenderemus; multa enim
tacita praetermittere et licebat et decebat.

Scrib. Hauniae nonis Maiis a. MDCCCLXXVII.

