Lib. IV. 110

non sancitiS, ne cet? Verum alienum prorsus ab hac
significatione est conferendi verbum. Itaque Draken-
borchius et post eum alii enarrant simul et eodem tem-
pore f erre, Sed praeterquam quod ipsi confitentur, nun-
quam sic positum legi pervagatissimum omnium verbum,
obliviscuntur, primum conferre, si ita diceretur, significare ν
debere simul (plures aut cum aliis) ferre, non simul
aliud, deinde nihil huiusmodi fingi posse in certi et legi-
timi usus verbo (technicum appellant); nisi forte etiam
conscribo et condico esse scribo, dico praeterea et
similia fingimus. (Nihilo meliora Ernestius ad Suet. Claud.
38.) Scripserat Livius: Cur enim non fertis, ne cet.
Ut aliquoties ex non con natum est con, altera syllaba
extrita (de quo genere dicam ad XLIV, 27, 1), sic interdum
ex non aut con geminatione natum est non con, velut
apud Ciceronem Tusc. V, 33, 94 non contemnunt scribe-
batur pro contemnunt, quod Tregderus me auctore re-
stituit, et pro Caec. 24, 67 pro antea commemoravi omnes
codices habent prave: antea non commemoravi.

(91) Cap. 5, 3 (in Canuleii oratione): Quid, si non, quan-
tum istae minae adversus plebis consensum vale-
rent, bis iam experti essetis? Qui in tali oratione
(post illa: tu statim sacramento iuniores adiges
cet.‘?) ita interrogat (quid, si non experti essetis?),
is significat, futurum forsitan fuisse, ut indigniora et gra-
viora fierent, quae sententia ab hoc loco aliena est, in quo
tribunus inanes adversarii minas esse ostendit; id dupli—

citer usitata forma fieri poterat, aut interrogando: quid? ·

non — experti estis? aut sic: quasi non —- experti
essetis. Atque hoc ad codices multo propius accedit.
Sed qui vitabimus eorum argumentum, qui dicent, Latinam
consuetudinem postulare, ut in hac orationis forma scri-
batur: quasi non — experti sitis? Equidem non vide03
nam alius generis illi loci sunt, in quibus aperta est com-
paratio cum condicione ficta (eo animo te velim esse,

