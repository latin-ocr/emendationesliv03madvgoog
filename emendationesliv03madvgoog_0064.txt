Lib. Ι, 54

fanum mercatu frequenti negotiatores Romanos
comprehensos querebatur, Sabini suos prius in
lucum confugisse ac Romae rententoS. Haec ita
scripta sunt, ac si negotiatores suos Romae rententos
Sabini questi sint3 nam in his contrarie relatis (Romanos
— suos) substantivum utriusque membri commune esse
videtur3 sed ut concedam, suos universe cives (homines)
intellegi, neque cur illi homines in hicum confugisse di-
cantur, apparet, neque cur retenti, si ipsi sponte eo con-
fugerint3 nam rerum capitalium reos fuisse, quos quum
Sabini reddi ad supplicium postulaverint, non traditi sint,
ne minima quidem significatio est. Apparet agi de servis
Sabinorum, qui ad servitutem exuendam in asylum Roma-
num confugerint nec redditi dominis reposcentibus sint,
quod frequens antiquis temporibus inter vicinos populos
iniuriae querelaeque genus fuit, significarique, Sabinos huius
iniuriae prius factae ultionem praetexuisse suae in negotia·
toribus Romanis comprehendendis violentiae. Verum sui
sic nude servi appellari in hoc orationis contextu nullo

(45) modo potuerunt. Itaque quoties ad hunc locum redii, su·
spicatus sum, unam vocem ob litterarum similitudinem ex-
cidisse, Liviumque scripsisse: Sabini suos servos prius ⁹
cet. A prioribus litteris uos (suos) librarius aberravit ad
easdem altero loco positas (seruos).

*Cap 32, 11: Quarum rerum, li-tium, causarum
condixit pater patratus populi Romani Quiritium
patri patrato Priscorum Latinorum —,·quas res
dari, fieri, solvi oportuit, —, dic, quid censes?
Genetivus verbo, quod est condicere, adiunctus quam
haberet rationem, nemo exposuit3 nam quod eum ex iuris
consultorum in formulis consuetudine poni dicunt, nimis
infinitum est, nec utuntur ad eam consuetudinem demon-
strandam· nisi uno exemplo eoque non certissimo, quod
apud Ciceronem in Topicis (4, 22) legitur: damni infecti
promittere3 apud ipsos iuris consultos constanter dicitur

