Q

149 Lib. V.

occupatum, non custoditum, ut XXIV, 46, 1: quia (partem
urbis) maxime neglectam custodia vidit. Eodem
modo dicuntur intermissa custodiis loca VH, 36, 1,
XXIV, 35, s. (1862.) ,

Cap. 47, 6: reliquum noctiS, quantum in turba-
tis mentibus poterat, quum praeteritum quoque
periculum sollicitaret, quieti datum est. Recte
diceretur: quantum in tanta perturbatione animo-
rum poterat3 nunc quoniam participium ponitur (tur-
batis mentibus), tollenda est in praepositio, orta ex prae-
cedenti n. Neque abest suspicio, quin etiam XXI, 55, 10
scribi debeat: Tamen tot (codd. et edd. in tot) circum-
stantibus malis mansit aliquamdiu immota acies;
quamquam minus vitiose in malis circumstantibus
quam in mentibus turbatis aliquid fieri dicitur. Idem
mendum (in ex praecedenti n ortum) corrigam in libro VH,
23, 63 in eodem libro c. 36, 7 (consulem in castra) cor· (126)
rexit iam Gronovius.1)

Cap. 52, 1 (in Camilli oratione contra consilium Veios
migrandi): Haec culti neglectique numinis tanta mo-
numenta in rebus humanis cernentes ecquid sen-
titis, Quirites, quantum —- paremus nefas? Rerum
eventa documenta divinae voluntatis esse possunt, mo-
numenta nunquam aut sunt aut appellantur, quoniam
nullius rei memoriam conservant, sed ipsa monumentis tra·
duntur posteris, Deinde nihil sane ad id, de quo Camillus
dicit, pertinebat, monumenta exstare numinis et culti et
neglecti; quis enim id admonendus erat, deos et coli et
neglegi posse? Id Romanos Camillus putabat et discere
potuisse et meminisse debere, quantam vim in rebus hu·-

 

¹) C. 48, 5 recte Drakenborchio in mentem venit, scribendum esse
a Veiis adducere exercitum, non abducere. Non agitur
de removendo a Veiis exercitu, sed de arcessendo et propius ad
eum locum admovendO, ubi Camillus erat.

