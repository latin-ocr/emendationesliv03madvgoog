6

scriptis adnotationem eiusmodi, qualis in codice nostrorum
archetypo fuit, a primo illo Nicomachorum codice alienam
iudico, Et ipsam quidem illam originis communionem,
ductae ex uno codice non paucis saeculis a Livii aetate
seiuncto, si nihil aliud quaereretur, satis esset breviter aliis
quibusdam indiciorum generibus ad subscriptionis testimo-
nium adiunctis confirmare. Primum enim uno et altero
loco' verba aliquot sic pravo loco iterantur, ut casu id in
omnibus codicibus eodem modo factum esse nequeat. Eam
rem in libro I cap. 48, 4 et 5 primus Drakenborchius notavit
(domum se reciperet pervenissetque ad summum
Cyprium vicum), ego autem in libro VI c. 42, 12 (causa
libenter facturos), de quo loco mihi Weissenbornius et
Hertzius assensi sunt3 eodemque pertinent in libro IV, 43,
(6) 4 verborum a consulibus intra breve spatium repetitio.¹)
Deinde aliquot locis verba in omnibus codicibus omit-
tuntur aut saltem in omnibus praeter recentissimos et inter-
polatos (ut III, 47, 4, ubi ius non legitur nisi in recen·
tissimis codicibus et in horum ipsorum aliquot, ut Gaertne-
riano et fragmento Havercampiano, a secunda manu alieno
loco insertum, IV, 3, 10, ubi auctoribus tantum in Lipsiensi
et Lovel. quarto reperitur, in utroque a secunda manu, lv,
6, 2, ubi excidit alterius consuliS, qui tribuno respondit,
nomen, IV, 25, 4, IX, 3, 10, ne eos locos commemorem, in
quibus ipse hanc suspicionem movi, ΙΙ, 38, 2, IV, 10, 3, X, 2, 6, X,

 

2-—

') Priorum illarum iterationum, in quibus longius spatium interiectum
est, causa fuisse videtur, quod librarius antiquus, absoluta codicis,
quem sequebatur, altera aut columna paginae aut pagina, aut ad
eius, quam iam descripserat, initium errore redierit aut non ad
proximam sequentem, sed ad tertiam transierit, deinde errore anim·
adverso verum secutus sit. In libro VI, 42 inter verba bis scripta
intersunt litterae 144; in codice palimpsesto Ciceronis librorum de
re publica singulae columnae litteras habent centenas quinquagenas.
In codice huius ipsius decadis Livianae Pariaiensi libro X, 14,
7-10 lacuna est litterarum fere 5¹70 aut 5803 tot igitur solium
archetypi habuit.

