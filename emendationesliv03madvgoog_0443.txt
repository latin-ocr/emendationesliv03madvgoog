429 Lib. XXX.

prorsus perverse in ipsa proelii narratione inter regis ca-
sum et caesorum captorumque numerum interponi brevem
illam de Cirta hominibusque, qui eo perfugerint, sententiam,
nondum commemorata fuga ex acie in ipsa castra (ἓ 5:
quo perculsa rege amisso cet.). Nam quod Weissen-
bornius praeparari ait, quae ἓ 6 et deinceps narrentur, mira
vero ea est praeparatiO, ut initium narrationis ab ipsa di-
vulsum et aliquanto supra retractum alius rei exponendae
ordinem interrumpat. Recta omnia erunt et facile decur-
rent, si clausulam illam undecim verborum ex proelii nar-
ratione detractam suo loco reposuerimuS, hoc modo: — ad
Laelium pertrahitur. Caedes in eo proelio — certa-
tum fuerat. Non plus V millia -- captum est, im-
petu in castra facte, quo -multitudo se contule-
rat. (Hic proelii narratio finitur3 sequuntur, quae post proe-
lium acta sunt, initio capto a notatione loci, quo acta
sunt.) Cirta caput regni Syphacis erat, eoque se
ingens hominum contulit vis. Masinissa cet. Tam (350)
manifesta res est, ut vix dubitationem habituram esse cre-
dam. Accedit igitur hoc exemplum plurium simul verborum
sua sede motorum etin alienum illatorum ad ea, quae ad
VIII, 10, 13 et XXII, 10, 3 notata sunt. [Quae Weissen-
bornius contra disputat, prorsus inania sunt. Quidni, qui
Cirtam fugerant, ignorarent regem post suam fugam, cum
fugientibus ceteris obequitaret, captum? Orosius nihil, quod
ad hanc rem pertineat, habet] Paulo post (ἓ 8) quod nuper
e codicibus retractum Weissenbornius tacite tenuit: nec
minis nec suadendo ante valuit, quam rex vinctus
in conspectum datus esset (pro est, quod superiores .
habebant), repugnat constanti Livii in hac orationis forma
(non ante — quam) consuetudini, et facile frequenterque
commutantur est et esset (sequente praesertim t). Idem
’ mendum e cod. Moguntino in editiones per Gronovium venit
lib. XXXIV, 8, 2: nec ante abstiterunt, quam re-
missa ab tribunis intercessio esset3 Bambergensis et

