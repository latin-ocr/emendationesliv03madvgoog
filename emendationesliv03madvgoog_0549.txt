535 Lib. mvn.

omisso nomine significari non potuit, qui in toto hoc capite
commemoratus significatusve non esset. Sed iniuria totus
locus (in quo quod erat mendum difficile, Rubenius sagacissi-
ma coniectura sustulit, pro: av erterunt f am am restituto: a
vetere fama) Weissenbornio dubius visus est, quod in M,
geminata prima littera verbi metuere et in propter praece·
dens n omiSSO, scriptum erat: victam AEtoliam metuere.
Cap. 56, 2 ea, quae senatus Romanus post bellum An-
tiochi Eumeni dari iussit, sic enumerantur: Lycaoniam om-
nem et Phrygiam utramque et Mysiam, regias
silvas et Lydiae Ioniaeque extra ea oppida, quae
libera fuissent, quo die cum rege Antiocho pugna· ·
tum est, et nominatim Magnesiam ad Sipylum cet. (483)
In his duae sunt mendi suspiciones pergraves, altera iam ab
aliia, altera a nullodum mota. Nam genetivus ille Lydiae
Ioniaeq ue, qui pendere debet ex notione inclusa in his:
extra ea oppida (Lydiae Ioniaeque reliqua extra ea
opp), iam Dukerum et Creverium advertit3 mihi quidem
hoc loquendi genus ita videtur incredibile, ut transpositionem
factam putem scribendumque: Lydiae Ioniaeque oppida
extra ea, quae cet. [Sic Rupertius.] Certius tamen alterum
mendum esse credo in illis: Mysiam, regias silvaS, in quibus
primum suspectum est, quod Mysia, nullo addito fine, tota Eu-
meni datur3 nam ex altero Livii loco de aucto Eumenis regno in
libro XXXVIII, 39, 15 et ex Polybii, quem ibi Livius secutus
est, libro XXII, 27, 10, quamquam non eodem modo scribunt
(illex Mysiam, quam Prusias rex adem erat, hic:
Μυσούς, οὓς πρότερον αὐτὸς παρεσκευάσατο , de Eumene), ta·
men intellegi videtur, tantum partem aliquam Mysiae Eumeni
datam 3 sed hoc leve; ne illud quidem magni per se momenti et
tamen suspiciosum est, quod inter cetera copulata hoc ἀσυνδέτως
interponitur (et Mysiam, regias silvas et Lydiae cet).
Sed quaenam sunt illae regiae silvae, quae sine ulla loci et
regionis significatione inter provinciarum terrarumque nomina
interiiciuntur, tamquam haec ipsa aliqua terra sit? Quod illarum

