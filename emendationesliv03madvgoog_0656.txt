Lib. XLII. 638

se stato loco statisque diebus sacrificia habere,
quae absente se recte fieri non possent3 quae non
magis consule quam praetore absente recte fieri
possent. Si senatus non, quid vellet in consulatu,
potius quam, quid iu praetura iuraverit Ρ. Licinius,
animadvertendum esse censeat, se tamen futurum
in senatus potestate„ Quid esset in his vitii, etsi Gro-
novius magna ex parte sensit, tamen neque is totam per-
versitatem perspexit neque ceteros movit. Primum prorsus
perverse bis scribitur: quae — fieri non (quae non —
fieri) possent in sententiis diversissimi generis; altera
enim pars est iuris iurandi Licinii, quae recte coniunctivo
modo effertur3 altera argumentum continet ipsius Cassii inde
ductum, quae necessario infinitam orationem habere debet„
quoniam quae nihil aliud est nisi: ea autem (porro).
Deinde in altera sententia, quemadmodum quidem nunc est
conformata, recte Gronovius vidit, negationem tollendam
esse, eique Bekkerus paruit. Hoc enim Cassius dicit, si ius
iurandum Crassi in praetura datum valeat, nihilo eum
magis nunc consulem in provinciam ire posse, eadem impe-
(527) diente re3 si tamen senatus Crassi voluntati gratificans iuris
iurandi oblivisci velit (hoc est: potius, quid velit nunc, quam
quid ante iuraverit, animadvertendum censeat et spectandum),
se in senatus potestate futurum. Prorsus ridicule Cassius
dicat, si senatus (quod ipse postulat) non Crasso obsequatur,
sed iusiurandum observari velit, se tamen senatui (suae sen·
tentiae adsentienti) pariturum esse. Verum alibi vitii sedem
esse, ostendit particula tamem prave in apodosin longe re-
iecta, quae initio poni debuerat: si tamen senatus cet.
Itaque initium loci emendandi hoc est, ut intellegamus, no-
vam sententiam incipere ab his verbis: Se tamen futurum
cet.‚ condicionem (si senatus) ad superiora pertinere. Sic
igitur oratio describenda est: quae (sacrificia) non magis
consule quam praetore absente recte fieri posse,
si senatus non, quid vellet in consulatu, potius

