87 Lib. 111.

adscripto etiam e libro XXXIX, 12, 4: Bacchanalibus in
sacro nocturno3 poterat eodem iure comparare: Ta-
renti, in urbe locupleti; nam Bacchanalibus sine
praepositione in tempore indicando ponitur. ,

Cap. 8, 8: Hostes ...in Lucretium incidunt con-
sulem, iam ante exploratis itineribus suis in-
structum et ad certamen intentum. Fuisse, qui
suis ad hostes referrent, non crederem, nisi adnotatum
viderem3 adeo nullam h. l. reflexivum pronomen eo rela-
tum excusationem habet; sed ne Lucretii quidem ipsius
itinera quomodo dicantur ’ aut quae sint, expediri potest ς,
exploraverat itinera, quibus hostes uti possent. Aut tollen-
dum est suis ortum ex (itineribu)s ins(tructum) litteras
geminando aut scribendum: exploratis itineribus cum
suis instructum. (1873.) ⁵

Cap. 13, 7: (Consulto senatu in Caesonis Fabii causa,
quem in vincla duci, nisi pecunia promissa cautum esset,
tribuni iusserant): vades dare placuit. Hoc· si recte
scribitur, senatus ipse vades dare decrevit; neque enim in
tali orationis forma audiri subiectum aliud potest. Sed
scribendum dari, quemadmodum proxime ante dicitur:
sisti reum pecuniamque promitti placere pronun·
tian t. Persaepe apud verba voluntatem significantia infini-

tivum activum pro passivo substitutum esse, dixi supra
p. 38 n. 23 cfr. p. 248 de XXII, 33, 5 et p. 413 de XXXV,

34, 33 add. XLII, 25, 10 (renovare). (1861.) Eodem ⁸

errore c. 51, 2 codices appellare.

Cap. 14, 6: Ne voce quidem incommoda, nedum
ut ulla vis fieret, paulatim permulcendo trac-
tandoque,mansuefecerant plebem. Non solum pa-
rum eleganter ablativi concurrunt (voce incommoda —
permulcendo),x sed pravum per se esse videtur ne voce
quidem incommoda mansuefecerant plebem, quod
voce incommoda in ea re vel maxime abstinendum erat.

