Lib. XXXIV. 500

23, 13 ipsum imperium ponitur: ferte signa in hostem).
Itaque dubium non est, quin hoc loco corruptum sit pra‘
se. Scripserat Livius: signa propere ferri, quemad-
modum IV, 47, 2 est: signa inferri propere iussit et
XLI, 3‚8: ferunt citati signa. [Signa proferri iussit
Seyffertus‚ coll. lv, 32, 10, XXII, 42, 3.]1)

Cap. 23, 2 (ubi narratur de conventu legationum civi-
tatum Graecarum a T.-Quinctio Corinthi habito ad deliberan-
dum de bello contra Nabidem Lacedaemonium): Quum
legatus Atheniensium, quantum poterat, gratiis

(401) agendis Romanorum in Graeciam merita extu·
iisset, imploratos auxilium adversus Philippum
tulisse opem, non rogatos ultro adversus tyrannum
Nabim offerre auxilium, indignatusque esset, haec
tanta merita sermonibus tamen aliquorum carpi,
futura calumniantium, —-, apparebat incessi AEto-
los. Habet aliquid offensionis illa in eadem sententia aux-
ilii et opis distinctio: imploratos auxilium — tulisse
opem, sed quae aliquo modo excusari possit defendique3 sed
duo sunt in hoc loco vitia, quae excusationem respuant3 eorum
alterum rhetoricum est, quod, quum duo orationis membra,
quibus duplex Romanorum meritum contineatur, ceteroquin di-
ligenter exaequata sint (imploratos adv, Ph. tulisse opem,

¹) [Cap. 1¹7, 4 (decem millia Celtiberum mercede Turduli
conducunt alienisque armis parabant bellum) nulla ap·
paret variati temporis causa; itaque Ussingius parant scribi iussit;
et tamen fortasse status rerum post conductos mercenarios signi·
ficatur. Cap. 18, 3 videndum puto ne Livius scripserit: ut omnia
maxima minimaque per se obiret (pro adiret) atque
ageret. Nam neque adire omnia neque adire atque agere
usitate dicitur. 1863] Cap. 20, 2 scribendum puto: conscientia,
dum consul - esset (pro est) occupatus, depopulatorum
— sociorum. Neque enim ad hanc orationis et sententiae formam,
quae de dum proprie praecipiuntur, pertinere videntur. Praeter
indicativum perfeetum quoque prave dicitur tamquam de uno
tempore occupationis coeptae.

