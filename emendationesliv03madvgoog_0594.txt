Lib. XL. 576

fecto tempore scriptum est, quod significatur, facile Iesse di-

cere se provinciam confecisse.
Cap. 38, 9 (de triumpho P. Cornelii et M. Baebii de Li-

guribus): Hi omnium primi nullo bello gesto trium-

(4⁷0)pharunt. Tantum hostes ducti ante currum, quia

(471)

nec quod ferretur neque quod duceretur captum
neque quod militibus daretur, quidquam in trium-
phis eorum fuerat. Unde, quaes0, hostes ante currum,
si neque bellum gestum erat nec quidquam, quod duceretur
captum? Ipsum hoc: quod duceretur captum sic dicitur,
ut tantum aliquid non capti ductum esse significetur. Tan·
tum autem sic ponitur, tamquam hostes exigua eorum, quae
ante currum ducerentur, pars esse consueverint, alia autem
maiora tum afuerint. Atqui ante currum nihil omnino du·
cebatur praeter hostes captos et, quae deesse non poterant,
victimas. Tenetur, opinor, manifesto mendum ex permuta-
tione similium vocabulorum natum, deinde occultatum, nisi
in ipso codice M legendo (in quo uno posterior huius libri
pars inde a cap. 37 med. servata est) a primo editore aber-
ratum est.¹) Scripserat enim Livius: tantum hostiae ductae
ante currum. Similis triumphi species in libr. XXXI, 49, 3
describitur: Neque captivi ulli ante currum ducti,
neque spolia praelata, neque milites secuti, nisi quod
ibi hostiae non nominantur. Plenam pompam et hostiarum
et hostium notatam videmus XXXIV, 52, 9 in T. Quinctii
triumpho: et hostiae ductae, et ante currum multi no·
biles captivi obsidesque. Hostibus pro hostiis bis
in codice Vindobonensi scribitur, XLII, 28, 'Z et XLIII, 13, 7.

Cap. 40, 11 et 12. Graviter vitiata sunt, qua} dicuntur
de Celtiberis a Q. Flacco victis: Decem et septem millia
hostium caesa eo die traduntur, vivi -capti plus
quattuor millia ducentis septuaginta septem cum

 

¹) Hoc enim in reliqua huius libri parte tenendum est, ab erroribus
librarii non posse nisi raro secerni primi editoris legendi errores.

