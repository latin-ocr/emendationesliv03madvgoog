Lib. XXXVII. 530

Cap. 26, 6 et 7 (de Antiocho Notium, oppidum Colo·
phoniorum, oppugnante): Et ipsam urbem suae potesta·
tis esse volebat, adeo propinquam Epheso, ut ni·
hil terra marive (Ephesi Antiochus) ageret, quod non
subiectum oculis Colophoniorum ac per eos no-
tum extemplo Romanis esset, quos, audita obsi-
dione, non dubitabat ad opem sociae urbi feren·
dam classem a Samo moturos; eam occasionem
Polyxenidae ad rem gerendam fore. Pendet et initio
totius sententiae positum nec sequitur altera causa huic (et
ipsam urbem) respondens3 nam duplicem causam studiose
susceptae rei significari apparet, alteram in ipsius urbis
possessione positam, alteram in re adiuncta. Scripsit Li-
vius: Et ipsam urbem suae esse potestatis volebat,
—‚ et hos (Romanos), audita obsidione, non dubi-

(428) tabat cet. Excidit et post esset; deinde factum quos.
In anacoluthon Livius in tali orationis forma tam aperte
instituta et tam facili incidere non potuit. Paulo post, ubi
agitur de L. AEmilio praetore cunctante Colophoniis (Notii
incolis) auxilium ferre, sic scribitur (ἓ 12): Eudamus
Rhodius, qui et tenuerat eum Sami cupientem
proficisci in Hellespontum, cunctique instare et
dicere, quanto satius esse vel socios obsidione
eximere vel cet. Vitiosum, ut ferri nequeat: dicere,
quanto satius esse [perversissime comparatur Cic. pro
Mil. ξ 16, sublata recta interrogationis forma: quantum
—- accepimus]; si esset scripseris, subineptum tamen
est: dicere, quanto satius esset, quum rectissimum
esset: — instare; quanto satius esse cet.; saltem
dixisset: et disserere aut et exsequi aut instare ex·
sequendo. Vereor, ne mendum subsit scribendumque sit:
instare, ut duceret: Quanto satius esse cet. Cfr. c.
39, 3: Conclamatum undique est, duceret extemplo
et uteretur ardore militum.

