Lib. VI. 160

ut prius membrum passivam formam habeat (in causa
significanda et ec, quod vitari optimum visum sit), alterum
activam (de eo, quod iacere visum sit). Trudi est in Lov.
4, codice non raro scite emendato. (1875.)
Cap. 27, 3 (ubi de aeris alieni incerta fama agitur)
non recte scribi: aggravantibus summam etiam in-
(134) vidiae eius tribunis plebis, quum ab iis elevaretur,
quibus fide magis quam fortuna debentium labo-
rare creditum videri expediebat, Antonio Perizonio
et Dukero assentior3 neque enim invidiae summa conficitur
aggravaturve, sed aeris alieni summa cum invidia aggrava-
batur. Neque, si summa invidiae cohaeret, recte inter-
ponitur etiam. Scribendum opinor: aggravantibus sum-
mam etiam invidiosius (quam pro rei veritate) tribunis
plebis. Dukerus invidiose scribi voluerat, non tam
prope ad traditae scripturae vestigia3 nec etiam apte tum
poneretur.
Cap. 29, 4 (de Praenestinis a Τ. Quinctio Cincinnato
dictatore victis): Ibi (in conspectu Praenestinae urbis) ex
⁴ fuga dissipati locum, quem tumultuario opere
communirent, capiunt. Video comparari, quod legitur
VIII, 24, 1οε contrahensque suos ex fuga palatos et
quod Caesar B. G. VI, 35 scripsit: multos ex fuga disper-
sos excipiunt3 sed utroque loco ex fuga refertur ad
colligendi et contrahendi notionem, quae in verbo principali
(etiam in excipiunt) inest¹); ex fuga dissipari ho-
minos dici posse nego nisi ita, ut post ipsam primam fu-
gam longius deinde dispersi significentur (ut XXII, 55, 4);
itaque perversum est, eos aliquid ex fuga dissipatos
facere ita dici, ut id post fugam a colligentibus sese fac-
tum intellegatur. Livium igitur hic scripsisse puto: Ibi ex
fuga dissipata locum —- capiunt, quemadmodum lib.

 

¹) Aliter XLIII, 10, 8 dicitur: ut suos dissipatos fuga colli-
geret3 nam fuga dissipari rectum est.

