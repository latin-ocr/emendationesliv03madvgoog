. Lib. XLV. ’726

plissimus homo tamquam rhetor Graeculus copiosus vir³
appellatum Livius scripserat: copiose, quae dixerit, re-
ferendO. Sed admodum vereor, ne aliud praeterea men-
dum subsit. Nam neque simulacrum viri sic pro ima-
gine et forma ingenii et animi usquam alibi dicitur nec hac
una oratione referenda Livius simulacrum viri magis
inserturus erat, quam illa, quam a Catone pro lege Oppia
’ habitam refert initio libri XXXIV, nec, cur id, si posset,
non faceret, causa erat. In codice scribitur: inseram non
simul viri. Transpositionem (pro Non inseram) a li-
brariO, ut saepe (vid. ad c. 3, 6), factam non curo: simu·
lacri nomen probabiliter restitutum puto, sed scribendum:
Non inseram simulacrum veri, copiose cet. [Vahle-
nius ipsum simulacrum in cod. esse adfirmat] Negat se
Livius adumbratam imitationem compositurum, quum ipsa
vera oratio exstet. (Poterat etiam scribi: Non inseram
similia veris, sed alterum praestat.) [Ad sententiam cfr.
Tac. Anu. XV, 63 εχιτ] Paulo post ἓ 6 prave, quod in co·
dice scriptum est (deducere — iusserunt praefectos),
recentiores mutant, addito praesidia. Rhodii praefectos
singulis Cariae Lyciaeque oppidis imposuerant: eos domum
revocare iussi sunt (oum praesidiiS, si qua erant). Romani
Rhodios (universos) facere aliquid iubere poterant, non pree·
fect-os Rhodiorum. Sed eodem loco quod scribitur: Haec
Rhodum nuntiata3 quae per se tristia fuissent, quia
v maioris mali levatus erat timor, in gaudium re·
nuntiata verterunt, turbat sententiam renuntiata sic
interpositum, quasi contrarium sit verbis per se et quasi,
quae ante renuntiationem tristia fuerint, ea post renuntiatio-
nem in gaudium verterint. Bis scriptum est, quod semel
scribi debuit, aut nuntiata aut potius (in quo librarius
errorem correxit) renuntiata, qua geminatione sublata,
sic decurret oratio: Haec Rhodum renuntiata, quae per
(605) se tristia fuissent, —in gaudium verterunt. [Sic Heu·
singen] Tum ἓ 7, ubi editur: maior repulsis ignominia

