242

dam partes excipimus, perpetua utimur, in prioribus autem
libris omnia dirigimus. Nam codex ille decem horum libro-
rum, qui olim Claudii Puteani fuit et ab eius nomine sive
Puteaneus sive Puteanus appellatur ¹), servatur autem in
bibliotheca Parisiensi, non solum antiquitate ceteros huius
decadis codices superat, ut videtur, etiam illum in posteriore
parte aemulum (nec huius modo decadis, sed, excepto quintae
Vindobonensi et fortasse Moguntino quartae, etiam reli-
quarum; putatur enim saeculo octavo ineunte scriptus esse),
sed ita in prioreparte omnes reliquos, in altera longe
plurimos sibi adiunctos habet, ut aut, quod longe veri
similius est, ex illo ipso aut ex plane gemello ducti esse
(200) videantur nec ab eo nisi erroribus novis aut interpolatio-
nibus et coniecturis (interdum bonis et rectis in rebus fa-
cilibus et parvis) differre. Certe non memini ullum esse
in quinque prioribus libris locum, ubi vestigia verioris et
antiquioris scripturae in eo obscurata sic in aliis emergant
propria forma, ut ex codice simili illo quidem, sed tamen
non iisdem semper locis nec eodem modo aberrante servata
esse probabile sit3 contraque apertissime omnes a mendis
Puteanei pendent.²) Ea coniunctio (quae eminet, ut hoc utar,
in lib. XXII c. 32, quod omnia easquae nunc inde ab ed.

 

 

¹) Puteaneum superioris aetatis philologi appellarunt, adjectivi a
nomine proprio ducti forma non sane nisi poetis usitata; nuper
Puteanum appellare coeperunt3 sed hssc quoque translatio no·
minis adiectivi forma ficti ab ipso homine ad rem eum homine
coniunctam (quemadmodum colonia Traiana dicitur) rara est
et inferioris aetatis; itaque non putavi tanti esse ab Io. Fr. Gronovii
appellatione discedere, etsi Alschefskius (vol. 111 praef. p. X) narrat
Parisinos hunc codicem Puteanum vocari voluisse, ceteros Puteaneos,
nescio quo lusu.

²) [Probabile sane est, eos codices, qui in posterioribus libris origine
cum Spir. coniuncti sunt, etiam in priore parte separatae a Put.
originis esse. Sed ex illis codd, qui omnino pauci sunt, vix unus
aut alter (Harleianus) collatus neglegenter est, tantumque omnes
ex stirpis a Put. ortoe mendis et interpolationibus sumpserunt, ut
nihil omnino certi ac proprii testimonii hic saltem restet-J

