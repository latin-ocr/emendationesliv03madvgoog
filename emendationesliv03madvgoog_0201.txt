191 Lib. VIII.

ut haec, inquam, omittam, in quibus antiquus subesse error
potest, omnis Livii narratio proelium longius ad septentrio-
nem confiniis Latii Campaniaeque admovet, conveniens ei,
quod rem ipsam spectanti probabile videri necesse est.
Victos enim Latinos Minturnas se contulisse scribit (0.10, 9),
quae ad Lirim sunt, a Vesuvio ad septentrionem et occiden- (162)
tem versus decem prope millia Germanica distantes, a Capua
fere septem3 Capuae, quod proximum suberat a Vesuvio in
Latium versus fugientibus receptaculum, nulla .mentio; deinde
(0. 11, 5) Latinis, qui proelio superfuerant, Vesciam recep-
taculum fuisse narrat, oppidum et ipsum Minturnis vicinum.
Postremo Latinis bellum renovare conantibus Manlius ad
Trifanum inter Minturnas et Sinuessas occurrit. Ex his
indiciis mihi manifestum videtur, pugnam ad Veserim inter
Minturnas Vesciamque et Capuam, sed illis oppidis propiuS,
pugnatam esse, non ita longe ad meridiem a Gauro monte,
ubi Valerius Corvus III consul Samnites vicit, magis tamen
ad mare, Vesuviique nomen falso harum rerum narrationi
admixtum esse, sive id ante Livium factum est sive ipse
errore pro minus noto nomine 1100 posuit sive denique in co-
dicibus eius mendum ortum est. Huic tertiae suspicioni obstat,
quod nullum videtur esse paulo notius montis circa ea loca,
quae significavi, siti nomen, quod probabiliter substitui pro
Vesuvii possit. Nam ex Vescino saltu, qui X, 21 appel·
latur, montem Vescinum efficere non aude03 Massici situs
conveniret, nomen distat. Itaque librarios ne temere accu-
semus scrupulumque relinquamus.

Cap. 9, ¹7: precor, veneror, veniam peto feroque.
Nihil esse veniam f erre (dis) praveque coniungi peto
feroque, Dukerus intellexit3 emendationem repperit Forch·
hammer, qui ex peto oroque ortum esse petoroque‚
tum male supplendo feroque vidit. (1861.) Deinde ἕ 10
humanum visum pro humana specie non recte dici
Gronovius intellexit3 sed est aliud praeterea· mendi indicium;

