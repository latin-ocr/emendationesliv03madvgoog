619 Lib. XLII.

de eo renuntiarunt, sed antea renuntiarant, eaque fuit causa,
cur tunc tam benigne exciperetur.)

Cap. 3, 2 (de Q. Fulvio Flacco censore aedem F ortunae
Equestris faciente): Magnum ornamentum se templo
ratus adiecturum. Codex: Magnum ornantum et
templo iratus adiecturum, ex quo fit: magnum orna-
tum ei templo ratus adiecturum3 neque enim de uno
ornamento agitur3 ei iam Kreyssigius scripsit. Quod idem
ex iratus effecit ita ratus, sine causa factum3 nam saepius
in illo participio (ratus) librarius leviter aberravit.¹) Ex-
quisitiore emendatione utendum est paulo post (ξ 7), ubi
in exponenda senatorum insectatione Q. Fulvii censoris haec (510)
scribuntur: censorem, moribus regendis creatum,
cui sarta tecta exigere sacris publicis et loca tu-
enda more maiorum traditum esset, eum — vagari.
Recte haesit Dukerus in infinita hac locorum commemora·
tione et locorum tuendorum, nec minus pravum est ex-
igere loca tuenda3 neque enim exigitur aliquid tuendum,
sed num, qui aedificium tuendum accepit, officio satisfecerit. ·
Omnia sanabit vulnera una retracta syllaba, quam librarius
sive oculorum errore omisit sive potius (quemadmodum ex·
posui supra p. 488) quod animum defixerat in specie pri-
mum ex litteris loca obiecta: sarta tecta exigere sa-
cris publicis et locare tuenda. Tueri sarta tecta
Cicero quoque dixit ad Fam. XIII, 11. Nam quum sarta
tecta sensim prorsus pro ipsis aedificiis, quae tuenda erant,
ut sarta tectaque essent, accipi coepta essent, et locare
sarta tecta non minus quam locare aedem sacram
dicebatur et exigere.

Cap. 5, 1: Perseus, iam bellum vivo patre co-
gitatum volvens. Sic dicitur iam volvens, tamquam

ι) Frustra etiam c. 2, 2 ex errore scribae, qui negationem male in·
forsit (non bellum parari) elicitur: nunc bellum parari; in·
epta est enim temporis illa significatio.

 

