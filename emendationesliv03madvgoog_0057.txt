47 Lib. Ι.

ab obliqua oratione ad rectam. Adiuncta in iis, de quibus
dictum est, hominibus res notatur pronomine subiecti indice
cum pondere initio sententiae posito: Ei in quem cet. Ex
ei factum et pervagato mendo. vid. ad IV, 48, 1. (1861.)

Cap. 5, 1: Iam tum in Palatio monte Lupercal
hoc fuisse dicitur. Neque Palatium mons sic con-
iuncte pro monte Palatino dicitur et mire, posito nomine
proprio quasi cavetur, ne quod aliud palatium intellegatur.
Retractum huc monte ex proximis verbis: dein Palatium
mons appellatuS, quae ipsa notati0, cur mons appella-
tus sit Palatium, ostendit, hoc nomen supra nude positum
fuisse. (1861.)

Cap. 9, 7: Indici deinde (Romulus) finitimis spec—
taculum iubet, quantoque apparatu tum sciebant
aut poterant, concelebrant, ut rem claram exspec-
tatamque facerent. Haec postrema verba neque de Ro-
manis intellegi possunt (neque enim aut hoc aut quidquam
aliud illo tempore populi consiliis et decretis actum Livius
significat aut usquam sic ad populum civesque a Romulo
transit) neque de peregrinis; ad eos enim in proximis de-
mum verbis transfertur narratio (multi mortales conve-
nere); neque sane iis, qui aliunde alliciebantur, ipsis pro-
positum erat rem claram exspectatamque facere. Totum
hoc ad Romuli artem et consilium pertinere apparet scriben-
dumque esse: quantoque apparatu tum sciebant aut
poterant (homines illi, qui tum erant), concelebrat, ut
rem claram exspectatamque faceret. Accidit hic,
quod in prooemio p. 11 simillimis aliquot exemplis in co-
dice archetypo subinde factum esse ostendi, ut verbi poste·
rioris numeruS, adiecta littera n, accommodaretur ad ver-
bum interiectum3 nam propter sciebant aut poterant
scriptum est concelebrant - facerent. Celebrare et
concelebrare rem apud Livium non solum ipsa multitudo
dicitur, quae convenit, sed etiam, qui rem celebritati et
contrahendis hominibus aptam instituit, velut VIII, 10, 10

