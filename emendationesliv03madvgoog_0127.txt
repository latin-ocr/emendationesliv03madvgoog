l l '7 Lib. 1v.

populabundi descenderent in agrum Romanum.
Duo in hoc verborum circuitu manifesta additamenta sunt,
unum a T. Fabro animadversum, cui unus paruit civis eius
longe inferior Douiatius. Nam pestilens annus non metum
vastitatis efficit, sed vastitatem, nec metus vastitatis, sed·
vastitas et, desertis agris domibusque, fuga hominum pro-
hibet, ne quisquam praedandi causa exeat. Itaque metum Α
apparet ab aliquo additum, qui non attendisset, quo signi-
ficatu tantum vastitatis diceretur. Illud cuiusmodi esse
dicam, quod Weissenbornius ad defendendum hunc metum
vastitatis pestilenti anno effectum comparat, quod XXIII,
14, ¹7 homineS, qui timent, ne agros suos hostis populetur,
metum agrorum populationis proponere animis dicuntur?
Deinde autem pupugit animum diligentis hominis, Dukeri,
murorum ab oppido separatio (aut opp. aut mont.
aut muris); itaque muros castellorum aut vicorum muni-
torum intellegendos putat. Sed neque muros sic quis-
quam absolute dixit, praesertim oppido in eadem sententia
appellato, neque huiusmodi castella muris munita in Fide-
nati agro aut commemorantur unquam a Livio aut esse
potuerunt. Addidit aut oppido aliquis, qui oppidum
murorum appellatione contineri non videbat. [Omittit haec
verba codex Veronensis. Idemque confirmat Ussingii con-
iecturam (1861), non ante exiret tollendum esse3 iure enim
amicus meus negat, non modo quisquam -- non pro ec,
quod est non modo nemo, Latine dici, nec in oratione
prosa quisquam aut ullus negationi praeponitur3 nam Cic.
N. D. 1, 24 boni codices habent neget ullam et Phil. VI,
’7 Vat. horam eximere, omisso ullam. Sublato non hic
locus eandem habet orationis formam, quse est XXIV, 40, 12:
nt non modo alius quisquam arma caperet ..., sed
etiam ipse rex perfugerit]

Cap. 24, 5 (ubi exponitur Mam. AEmilii de censurae
diuturnitate minuenda oratio): grave esse iisdem per
tot annos magna parte vitae obnoxios vivere. Non

