183 Lib. VII.

mutanda editores aliique inde a Gronovio cum gravibus
erroribus satagunt3 ea huiusmodi est: somno gravem
Quinctium oppressum, nihil medium, aut impe-
rium atque honorem aut, ubi restitaret, mortem,
ni sequeretur, denuntiantes», in castra pertraxe-
runt. Primus Gronovius ubi et si idem esse putavit, quod
contra est. Quinctio milites nihil medium denuntiabant,
sed aut imperium atque honorem (— hic nihil opus erat
addi condicionis; id enim ipsum offerentes veniebant —)
aut, quoties resistere conaretur.(quod saepius eum fecisse
verbo frequentativo et coniunctivo modo sententiae tempo-
ralis significatur), mortem, ni sequeretur. Nihil rectius aut
apertius. Is quoque erravit, qui Hertzio persuasit, ut
oppressum tanquam spurium notaret. Somno gravem (155)
oppresserunt et in castra pertraxerunt. Ante omnia quieta
mente accedendum est ad locos¹ in suspicionem vocatos.¹)
Cap. 40, 2 et 3 (in eadem narratione): Itaque iam
duceS, iam milites utrinque congressus quaerere

¹) Eiusdem capitis ξ 6, quoniam pro ec, quod in codicibus scribi-
tur: nervos coniurationis eiectos arte consulis cer-
nentes, a recentioribus (BekkerO, WeissenborniO, Hertzio) adno-
tatur Puteani coniectura exsectos, omittitur Gebhardi et Gro-
novii, qua uno tantum litterae ductu longius tracto (Ι pro Ι) fit
electos, dicam in transcursu, hanc veram et certam esse. Nam
praeter Lucilii testimonium, versus modulo firmum, qui et exse·
care et elidere excludit, apud Ciceronem non solum in Tuso.
111, 34, 83 codex Parisinus aperte habet: stirpes aegritudinis -
eligendae sunt, sed et de Divin. Π, 72, 149, ubi in codd. est
(stirpes) eiiciendae, multo facilius fit eligendae (nam eligere
et eiicere saepissime confunduntur) quam excidendae aut eli-
dendae, et orat. 11 de leg. agr. 33, 91, ubi editur: nervis— ex-
sectis, in codicibus scribitur, ut hic, eiectis, hoc est, electis.
Est igitur in his locis eligere id, quod Germanice ausrupfen,
auszupfen dicitur, quomodo Varro et Columella herbas,
gramina eligere dixerunt. Aliud est, etsi cognatum, nervos
incidere, elidere (νεῦρα lactiflua, νευροκοπεῒν). Cum nervis eiec-

t i s pravissime comparantur a c ul ei (alicui) e x c u s si. [Advers.
Crit. Π p. 205]

