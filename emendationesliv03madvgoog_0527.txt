513 Lib. XXXV.

quam visum esse, consilium uno die captum esse; quam-
quam ne hoc quidem verba uno die illo loco posita (inter
consilium et genetivos ei nomini adiunctos) recte signifi-
care possunt, sed tantum, quale illud consilium uno die
(non ceteris) fuerit. Nec me fallit, vulgo haec verba accipi
de consilio inito tres urbes uno die occupandi3 sed eam
sententiam ex verbis salva sermonis natura ncgo effici
posse3 nec moveor Drakenborchii iudiciO‚ ad c. 31, 13 haec
aliis exemplis verborum traiectorum sine ullo discrimine
admiscentis. Sed ut concedam, ita intellegi verba posse,
primum nihil omnino erat, cur uno die urbes diiunctas
occupari vellent, quum non iis artificiis uterentur, ut ad
consilii exsecutionem pertineret, eodem temporis momento
omnibus locis rem agi. Et apertissimum est ex tota nar·
ratione, nihil huiusmodi (de uno die) cogitatum esse. Lace-
daemone quidem sensim ac per longum tempus res praepa-
randa et occasio captanda erat, ut certus rei agendae dies
ante constitui nullo modo potuerit (cap. 35 et 36). Nec
eodem die, sed iisdem diebus (c. 37, 4) Chalcis tentari
coepta est et in conatu aliquantum temporis consumptum
(c. 37 et 38). (Ad haec accedit, quod particula quoque post
spei non habet, quo referatur.) Manifestum est igitur,
corruptum esse uno die, latetque sub his litteris aliquid,
quod, sicut proxima (spei cet.)‚ ad notandum, quale illud
consilium fuerit, pertineat. Mihi videtur Livius scribere
potuisse: AEtoli consilium rel spe quoque non au-
dacis mod0, sed etiam impudentis ceperunt, De-
metriadem, Ch„ Lac. occupandi, ad genetivum rei (413)
appositione adiuncto gerundii genetivo. Sic enim Livius
interdum gerundii non ablativum solum (Ι, 56, 2, ubi Weis-
senbornius VI, 11, 9 citavit), sed etiam accusativum et
genetivum ponit, accusativum XXI, 4, 3 et XXII, 8, 5,
genetivum II, 47, 12 (immemor eiu8‚ quod initio con·
sulatus imbiberat, reconciliandi animos plebis) et
XXXII, 19, 1 (rei maioris spes, Achaeorum gentem—-
33

Γ ,-

