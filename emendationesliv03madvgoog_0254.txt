244

libri XXI ab initio et libri XXX extremi pars aliqua in
Puteaneo deest, quae in ceteris codicibus est (etsi etiam
Med. in fine mutilus est), apparet post codices alios inde
descriptos prima et extrema folia, ut fit, casu et neglegentia
aut vi denique intercidisse. [De antiquioris originis lacunis
et transpositione aliqua dicam paulo post.] Itaque, his
partibus exceptiS, ubicunque de codicis Puteanei scriptura
constat, in quinque quidem prioribus huius decadis libris
ad eum unum, ceteris omnibus, etiam antiquis et reliquo-
rum turbae longe praestantibus, posthabitis, omnis verae
scripturae existimatio et exquisitio referenda est (nisi forte
quid olim in eo perspicuum nunc evanuit), in quinque
posterioribus cum ea, quae mox commemorabitur, exceptione.
Usus est autem primus eo codice Io. Fr. Gronovius cum
summo Livii fructu, adhibito ingenii acumine, sed scrip-
turas illius aetatis more, quum ipse, ut in praefatione te-
statur, nullum non apicem persecutus eSSet, tantum ex-
cerptaS, e quibus ipse emendationes suspicionesque duxerat,
evulgavit. Addidit paucas Drakenborchius a Sallerio sub·
ministratas, quasdam Creverius, neuter sine erroribus. Nostro
autem tempore omnem scripturae varietatem in tribus primis
libris Alschefskius a se enotatam edidit (satis molesta
forma), in sex proximis (a XXIV ad XXIX), a G. Beckero
diligenter descriptam, Weissenbornius; in libro XXX AJ—
schefskiuS, quum eum librum separatim ederet, usus erat
scripturis ab E. Millero enotatis easque incommodissime
discerptas non omnes edidit, supplevit autem postea ipse
quaedam et correxit, quae Weissenbornius ita composuit, ut
tamen aliquid in hoc libro ad plenam cognitionem desit.¹)
Desunt nunc, ut iam dixi, codicis P folia aliquot in
initio et fine, in quibus erant libri XXI capita quadraginta et
pars quadragesimi primi, nisi quod duo folia remanserunt,
quse continent c. 20, 8 ad 21, 13 et c. 29, 6 ad 30, 11,
libri autem XXX pars fere tertia a c. 30, 14, nisi quod hic

¹) [Cfr., quae exposuit Woelfflinus Hermae vol. vm p. 361 sqq]

