595

philolog. Latin. bibliothecae Vindob. (a. 1836) aeri incisam

. edidit, [aut ex ea, quam Mommsenius et Studemundius in Ana-

· lectis Livianis tab. III et IV exprimendam curaverunt photo-
lithograpbicam,] multo commodius intellegitur, quam verbis
edisseritur.¹) Quod sexto saeculo eum scriptum tradunt,
eius rei indicium relinquo iis, qui in hoc genere aetatis co-
dicum aestimandae multiplici comparatione exercitatiores sunt;
mihi, si saeculo recentiorem facerent, facilius persuaderent.²)
Illud quidem constat, hunc quoque quantivis pretii codicem,
cui uni tantam partem operis Liviani debeamuS, tamen, si
verum fatemur, 'a librario indocto satis incuriose scriptum
esse magnoque mendorum non raro valde licenter aberran-
tium numero inquinatum, ut, praeterquam quod unus est,
laudis id fere relinquatur, quod ipsa vetustate et librari
simplicitate continetur, nam neque saepe describendo menda
a prima erroris forma longius detorta sunt neque ulla ad
ea occultanda accessit fallax et artificiosa interpolatio.³)
Nam et in verbis scribendiS, etiam notis et facilibus, fre-
quenter et interdum mirifice erratur, saepe propter obiectam
et arreptam in continua scriptura ex litteris aliquot pravi
et alieni verbi speciem, accedente alia etiam ad oculi erro-
res animi hallucinatione, et terminationes vocum etiam eae
quae nulla admodum similitudine opportunae errori sunt, non
ita raro obscurantur et licenter permutantur et verba sin-
gula plurave permultis loeis omittuntur nec ita raro trans-

ponuntur et haec varia errandi genera interdum cum magna (489)

perturbatione conflantur. Itaque et frequens adhibenda cor·
rectio est et interdum paulo liberior nec singulas litteraS,

¹) Etiam Walchius in Emendationibus Livianis (Berol. a. 1815) tri-
plex scripturae codicis vindobonensis specimen edidit.

²) sutberti episcopi de dorostat nomen ultimae paginoe inscrip-
tum si possessorem significat, infra saeculi septimi exitum deprimi
codicis aetatem vetat. [Subscriptio illa aliter legenda esse videtur
et ad alium hominem pertinere3 vid. Mommsenius in Ann.LiV. p. 5.]

⁸) Quota mendorum pars iam in exempIO, quod librarius huius co·
«licis secutus est, fuerit, iniri ratio nequit.

38*

 

