449

ex vestigiis corruptae vulgarium scripturae ortum videri queat
aut cum eorum labe ullam habeat cognationem. Apparet, in
libro XXXI, XXXII, priore parte XXXIII, ubi Moguntino care-
muS, non paulo infirmius fundamentum esse, quam postea,
et plura in incerta suspicione relinquenda. Quam vitiosae e
levissimo errore scripturae et M et B insideant, exemplo esse
potest in libro XXXVII, 51, 9 averterunt-fama(m) [sic etiam
M, Carbachio silente] pro a vetere fama ortum. [Quum in
comparatione et aestimatione codicis Moguntini et Bamber·
gensis ceterorumque etiam post ea, quae supra scripta sunt,
aberrari et incerta fluctuantique sententia iudicari viderem
ad rem explicandam veritatemque stabiliendam plura dis-
putavi in praefatione Livii a me editi vol. tertii fasc. prioris,
quse huc integra transferenda put0. ——· „Quod enim codex
Bambergensis et exstat et diligenter collatus multa, quae
olim solius Moguntini fide nitebantur, sua auctoritate con-
firmavit et nova bonaque non pauca obtulit, Moguntini
contra, qui non comparet, tantum scripturas ante tria sae-
cula minime plene excerptas tenemus Bambergensique 'a
Moguntino discrepanti adhaeret fere codicum vulgarium turba
cum eo originis communione copulata, homines autem raro
argumentorum vi freti bone, sed longinquo testi et uni contra
praesentem, aliorum speciem secum trahentem, firmiter cre-
dere audent, factum est, ut Weissenbornius in Livii a
se editi et enar-rati volumine VII et VIII (1860 et 1862) et
subinde codicem Bambergensem, quem primo inter omnes
loco ponit („die beste Handschrift“), Moguntino iniuria
aperte praeferret et in aliis locis non paucis, ubi in ipsa
oratione, quasi convicio veritatis victuS, scripturas Mogun-
tini teneret, tamen in adnotatione et inanes coniecturas ex
ceteris duceret et pravas interpolationis suspiciones in co-
dicem Moguntinum coniiceret dubitationesque moveret, quas
saepe vel ipsa illorum locorum forma et codicum in iis·
comparatio reprimere debuerat, multo autem magis totius
rei consideratio. Quid est enim, si singulos tantum locos

29

 

