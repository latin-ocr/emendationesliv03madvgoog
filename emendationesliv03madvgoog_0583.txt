565 Lib. XL.

nominis, mihi, Antiocho, cuilibet regum huius
aetatis, nulla re magis quam fraterna unanimitate,
regnum aequasse. Nec ad totam orationis formam nec

ad subiectam particulam ut ullis machinis accommodari po-
test exclamationis illa et admirationis figura, quae una ad·-
hiberi aliquo modo videtur posse ad quam ante exiguis
rebus expediendum. Itaque, etsi mirus error est, tamen (460)
non dubito scribere: ab tam exiguis rebus.

Cap. 9, 8 (in Persei oratione, qua fratrem accusat):
Frater, non comissantium' in vicem iam diu vivi-
mus inter nos. Sententia quae esse debeat, apparet. Ne-
gat enim> PerseuS, ita iam diu se et Demetrium vivere, ut
credi possit, sine ullo insidiarum consilio iuvenili lascivia
Demetrium et eius comites ad se comissatum isse. Sed ne-
que haec sententia neque alia loco apta qui possit ex verbis
effici, aut quid sit omnino Latino loquendi usu comis-
santium in vicem vivere, intellegO, quamquam nemo
verbo id declarandum putavit3 adeo omnibus haec facilia
visa sunt aut non attenderunt aut ade0‚ quid esset obscuri,
aperte fateri noluerunt. Mihi commissantium in vicem
vivere videtur esse comissantium loco vivere, eorum vi-
vendi partibus et vice fungi. Sed fingamus comissantium
in vicem eodem modo dici, quo apud Ciceronem Sarda-
napali vicem in lectulo mori, apud Sallustium peco-
rum vicem obtruncari, apud alios alia (— apud Livium
nihil huiusmodi est —), hoc est, tamquam comissantes
(quasi pro ec, quod est: sollicitus vicem alicuius,
possit etiam dici: sollicitus in vicem alic.), quid hoc
est, fratres iam diu non vivere tamquam comissantes?
Solentne igitur aut debent boni et concordes fratres comis-
santium modo vivere, hoc est, opinor, in perpetua lascivia
et petulantia? Longe aliud est, iuvenes comissantium modo
vivere, aliud, ita inter se amice simpliciterque et sine su-
spicione vivere, ut etiam comissatum interdum eant alter ad
alterum, vicibusque hoc faciant, hoc est, in vicem. Hoc

