249

25, 2 Gronovius (fecisse), XXX, 27, 5 Creverius (impe-
rator); XXX, 21, 9 (nec esse fuit, qui deis grates
agendas censeant) iam in recentioribus aliquot codicibus
abiectum est fuit, additum inconsiderate, quum necesse
pro una voce acciperetur. (Frustra Weissenbornius alia
anquirit.) [XXVIIL 40, 5 apparet Rhenanum in tollendo
modo secutum esse S.] Nec dubitandum, quin XXI, 19, 9
Saguntini et 25, 5 incertum etiam in P fuerint, quo-
niam et CM et ceteri tenent, hoc quidem posterius et alte-
rum in eodem libro c. 44, 9 (destinatum) prorsus ex
eodem genere, ex quo nata erant illae in prima decade
duplices scripturae, hoc est, ex vocabuli a Livio positi cum
interpretamento coniunctione.¹) Mutationis consilio et er-
rore factae iam exemplum erat in loco supra posito XXII, (209)
16, 4 (fortuna, quum semel scriptum esset minas); alia
paulo occultiora aperiam XXI, 57, 2 et 3 (ubi, structura
non intellecta, pro ‘accusativis duobus ablativi substituti
sunt) et aliis locis„ Et tamen haec nec multa sunt et, ut
ante dixi, simplicia3 nam librarius id, quod offenderat,
proximo et rudi remedio expedivit, de tota loci forma
pamm cogitans3 eruditiores illi homines, qui renascentibus
litterarum studiis menda iam longius detorta emendare
conabantur, ut legi et intellegi codices possent, facilius
fallerent, nisi antiquiorum codicum testimoniis convince·
rentur, et diu multisque locis fefellerunt.

[Sed codex PuteaneuS, ut iam dixi, in quinque prioribus
libris solus regnat3 in· posterioribus regnum prorsus partitum
haberet cum codice Spirensi, si is exstaret pleneque con-
ferri posset3 nunc partitur, ubi de Spirensi constat. Eo codice
ab initio et in fine mutilo (ita ut libri vicesimi sexti pauca
folia, quorum primum c. 30, 9 ad 31, 2 continebat, nec
continua superessent, tricesimi nihil post initium cap. 16)

 

¹) Aliud genus duplicis scripturae, quo librarius errorem suum cor-
rigit, commemorabo ad XXII, 28, 9.

