171 Lib. VII.

tamen, ut is voluit, praecipitatur nec, ut Gebhardus,
praecipitavit, sed hic quoque praecipitat scribendum.
(Ubi proprie de cadentibus in praeceps agitur, etiam passi-
vum ponitur, V. XXII, 6, 5, XXXVI, 30, 4: iumenta multa
·— praecipitata cum ipsis oneribus sunt, XXXVIII, 2,
14.)¹) Ut ad VH, 6 redeam, non iniuria Dukerus copulam
desideravit inter praecipitaret et occideret vel potius
occideretur3 et excidit facillime et post praecipitaret.
Occideretur, quod olim in editionibus erat, e deterio-
ribus codicibus sumptum, quin restituendum sit, non dubit0,
etsi ibi coniectura natum iudico; nam neque ab insciis
cum circumventus coniungi ullo modo potest, neque Livius
hoc uno loco aut quisquam dixit: occido ab aliquo, quia
aderat occidor3 interire ab aliquo aliam habet ratio-
nem. In codice nostrorum archetypo opinor fuisse, quod
M habet, occiderent, prave accommodatum ad interfi-
cerent. Sed restat summa sententiae pravitas. Vitiose iam
diceretur aliquis ab insciis, quem interficerent, occidi,
praepostero ordine et mira abundantia3 sed supra modum
ridiculum est, occisum aliquem esse (sive quis mavult, cir-
cumventum) ab insciiS, quem—iam ante ——interf e cissent.
Occisum Genucium Livius scripserat ab insciis, quem
(circumvenissent et) intercepissent. Ea verba et alibi
confusa et in epitome libri CXVII. (1861.)

Cap. 10, 13: Inter carminum prope modum in-
condita quaedam militariter ioculantes Torquati
cognomen auditum. Enarrant prope carminum mo-
dum. Equidem, quid sit propemodum, sci03 prope
modum alicuius rei non memini me usquam legere, sed
carminum in modum et similia saepe et apud alios et
apud Livium (V, 8, 3 lixarum in modum, 15, 4 vatici-
nantis in modum, VI, 14, 11 contionantis i. m. et alio

 

¹) [Consti-antur, quae hinc profectus Usener in annal. philol. vol.
CVII p. 398 disputavit]

