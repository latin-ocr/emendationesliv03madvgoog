401 Lib. XXVII„

posuit (vid. lexic. et XXVIII, 32, 9). Eodem capite in—
ferius (ξ 11) de militum Neronis modestia et itineris ma-
turandi studio sic scribitur in codicibus (bonis omnibus,
deterioribus plerisque): modestia certare milites, ne
quid ultra usum necessarium sumerent; nihil
morari nec ab signis nec subsistere cibum capi-
entes3 diem ac noctem ire. Apparet excidisse verbum, (327)
cui adiunctum fuerit illud ab signis3 nam quod in edi-
tionibus ante Weissenbornium, altero nec sublate, scribeba-
tur nec ab signis absistere (pro subsistere) ci-
bum capientes, et audacem mutationem et usum ha-
bet verbi, quod est absistere, admodum suspectum. Id
enim -apud bonos prosae orationis scriptores de desistendo
ac desinendo ponitur, de motu ac discessione non dicitur
nisi in uno Caesaris loco perquam dubio.¹) Sed aliam prae-
terea vocem errore librarii omissam suspicor3 nam quod
negantur milites cibum capientes substitisse, primum, si
ea esset sententia, Livius scripsisset ne cibum quidem
capientes (quum maxime credi posset) substitisse3
deinde nimia haec est festinatio rerumque naturae repug-
nans, etiamsi milites solis aridis cibis famem explesse pu-
temuS, ut totos dies non intermisso itinere ierint. Ro-
manorum quidem puls neque parari neque edi nisi itinere
interrupto poterat. Itaque mihi dubium non videtur, quin
Livius scripserit: nihil morari nec ab signis discedere
nec subsistere nisi cibum capientes,

Cap.47, 11, ubi editur: Quantum mare abscedebat,
scribendum puto: quantum a mari abscedebat. Inepte

¹) Β. Gall. V, 17: repente (Britanni) ex omnibus partibus ad
pabulatores advolaverunt, sic uti ab signis legionibus·
que non absisterent. Non potest de discedendo intellegi3
neque enim ad signa legionesque fuerant. Videtur significari, ne
ab signis quidem et legionibus Gallos abstinuisse. Debet saltem
verti: sich nicht fern hielten. Fuitne abstinerent? [Etiam de
Verg. AEn. XII, 102 non sine causa dubitat Ribbeekius]

20

