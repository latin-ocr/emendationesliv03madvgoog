Lib. X. 232

terunt) longius evecti et maius aliquid conati (quod signifi-
cant particulae et iam) non iam inter equites in fugam
aversos versari debuerunt, sed ad ipsam peditum aciem
pervenisse, quarn procella equestri turbari Decius voluerat.
Itaque prorsus inter media peditu- agmina scriben-
dum put0, equitum errore substitutum, quum haereret
animo equitatus Gallici mentio. Peditum nomen pro equi-
tibus ter in omnibus codicibus substitutum est XXXVII, 40,
5 et 10, nec desunt exempla contrarii erroris.

Cap. 31, 5 Livium pro ec, quod est Samnites om-
nes considunt, non dixisse: Samnitium omnes cons.‚
certum est. Nam XXXI, 45, 7 (Macedonum fere omnibus
et quibusdam Andriorum) et adiectum fere et ex aequo
positum quibusdam partitivam notionem efficit (quo modo
Cicero Orat. 90 dixit: e quibus — non omnes faceti),
et XXIV, 32,8(praetorumque nisi qui inter tumultum
effugerunt, omnes interficiuntur) interpositum si
qui genetivo locum dedit; quod autem advocatur etiam IX,
42, 11, miror similia videri omnes Hernici nominis

(194) et omnes Hernicorum; ceterum recte Cluverius intellexit
ibi scribendum esse: omnes Hernici nominis populi
Romano bellum indixerunt. Hoc quidem, de quo dicere
coepi, loco veri simillimum videtur inter omnes et consi-
dunt excidisse copiae, aberrante librarii oculo a prioribus
litteris co ad alteras. Nam cur ob unum P et editionem
Romanam, in quibus est ibi ad Samnitium, plura in
mendi suspicionem vocentur, causa nulla esse videtur.

Cap. 33, 4 (de Romanis militibus, hortante consule M.
Atilio Regulo, contra Samnites, qui in castra irruperant,
pugnantibus): clamore sublato connixi primo resi-
stunt3 deinde inferunt pedem urgentque, et im-
pulsos semel terrore eodem agunt, quo coeperunt3
expellunt extra portam vallumque. Post illa im-
pulsos semel et terrore eodem necessario exspectatur
rei ad exitum uno tenore perductae significati03 at sequitur,

