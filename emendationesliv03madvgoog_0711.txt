693 Lib. XLIV.

quia ex iis Eumenes et Perseus δυσμενείαν πρὸς ἀλλήλους εἶχον,
poterat magis rhetorice auctas ipsorum odiis dicere; non
poterat pravam inter haec duo comparationem inferre (n on
tam — quam). Tollendum est igitur quam, hic ut alibi
prave additum ob praecedens tam3 illi enim no‘n tam libe- (574)
riore orationis forma (de qua dixi ad Cic. Fin. Ι, 1 p. 4)
haec: non ewa regum aemulatio cet. (quibus significatur
ζηλοτυπία ἐκ τοῦ τῆς ἀρχῆς ὁμογενοῦς) ita respondent, ut Livius
non tam ex privatis Persei et Eumenis inimicitiis quam ex
invidia et aemulatione regum communi argumentum ducat,
quae, etiamsi illae nullae fuissent, Eumenem a Perseo adiu-
vando revocatura fuerit. Ut solet Livius, quae a Polybio
vertit, leviter variare, ita hic aemulationis vim nonnihil ex·
tulit, inimicitiarum minuit. [Fortasse scrib. etiam: non tan-
tum quia —.] Potest fieri, ut post accensae exciderit
sed (sed non ea); nam illo omisso paulo duriorem esse
orationem non nego. Postremo in coniectura relinquo, hisne,
quibus removetur inanis de Eumene suspicio, ea, quae
vera Livius putat, sic adiunxerit: Oeten- cernebat cet.
Saltem aptissimus is transitus esset. Eodem capite ἓ 9
de mercede, quam Eumenes», aut ut quiesceret aut ut -
pacem cum Romanis Perseo patraret, paciscebatur, Per·
seique in ea re tergiversatione sic scribitur: Ubi ad
pecuniae mentionem ventum erat, ibi haesitabat
(Perseus) et utique alteram (quam Eumenes, ut quie-
sceret, paciscebatur) in tanti nominis regibus tur-
pem ac sordidam et danti et magis accipienti
mercedem esse. Malebat in spem Romanae pacis
non recusare impensam, sed eam pecuniam per·
fecta re daturum3 interea Samothracae in templo
depositurum, In his duo sunt menda, prius levius et
sublatu facilius. Nam ut feram mercedem in regibus tur-
pem dici, saltem non ferenda merces in regibus sor-
dida et d'anti et accipienti; dativus unus locum ha-
bet3 praepositio, ut saepe, orta ex littera ι praecedenti. Sed
gravius alterum est orationis et sententiae vitium. Primum

