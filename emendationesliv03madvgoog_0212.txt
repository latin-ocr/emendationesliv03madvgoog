Lib. VIII. 202

ardore militum est usus ab ira inter condiciones
pacis interfectae stationis, ut —. Ex auulnierum
facile ortum est autuulnerum.

Cap. 32, 3 (in oratione L. Papirii): Quaero ——, quum
summum imperium dictatoris sit, pareantque ei
consules —, praetores —-, aequum censeas necne,
magistrum equitum dicto audientem esse. Iure
Kochius in postremis his verbis dativum requisivit3 id enim
ipsum agitur, eidemne, cui ceteri, etiam magister equitum
parere debeat. Sed dictatori addere et violentum est nec
ad formam orationis apta nominis ipsius repetitio. Videtur
fuisse: necne, ei magistrum cet. (1875.)

(171) Cap. 33, 17, ubi refertur oratio M. Fabii pro filio, ma—
gistro equitum, in his verbis: Nam populi quidem,
penes quem potestas omnium rerum esset, ne
iram quidem unquam atrociorem fuisse in eOS,
qui temeritate atque inscitia exercitus amisis-
sent, quam ut pecunia eos multaret, manifestum est
sententiae vitium. Huiusmodi enim gradatio est, ut a singu-
lorum (Quinctii Cincinnati, M. Furii Camilli) in ira exer-
cenda moderatione perveniatur ad populi clementiam, a
quo, quum omnia possit, gravior violentia exspectari possit.
Itaque recto ne is quidem ultra modum saeviisse dici potest
(ne populi quidem iram cet). Nam populi quidem
sic demum recte poni potest, si aut nihil tale de eo quis—
quam suspicari posse dicitur aut exspectatio in eo prorsus
decipi (aut hoc modo: nam populum quidem — ab omni
ira abhorrrre, aut hoc, translata simul alio gradatione: uam
populi quidem iram ne in eos quidem, qui temeritate exer-
citus amisissent, non minus aliquid deliquissent, atrocem
fuisse). In ira, de cuius moderatione omnis oratio est,
nulla significari gradatio potest, nisi forte haec alicui placet
sententia, populi ne iram quidem, nedum gratiam aut
humanitatem saeviisse. Sed temerarium videtur suspicari,
Livium, scripsisse: Ne populi quidem — iram unquam

