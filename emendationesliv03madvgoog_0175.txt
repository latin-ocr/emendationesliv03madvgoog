165 Lib. VI.

tali transitu ad maius et per se nulla est; quidni enim
liceat copiosissime de re ad homines pertinenti dicere? Et
dixit satis multa Appius. Apta erit ‘orationis forma una
littera mutata: De indignitate satis dictum est. At
enim dignitas ad homines pertine’t (ut ea fortasse (138)
neglegi posse cuipiam videatur); quid de religionibus
— loquar? Fingit a contraria parte elevari, quae de in-
dignitate dixerit3 itaque ad id transit, quod elevari ne-
queat. Eodem fere modo c. 40, 15 dixit: At hercule
sermo est minime civilis; quid? rogatio qualis
est, —⁰?, nisi quod ibi minus concedi fingitur, sed in eo for-
tasse non satis esse momenti; itaque de maiore interro-
gatur. Paulo post (ξ 8), ubi sic scribitur: eludant nunc
licet religiones: quid enim est, si pulli non pa-
scentur, si ex cavea tardius exierint, si ‚occeci-
nerit avis? mendum subest, quod quoniam neque ex eo
est genere, quorum demonstratio vehementer animum ferit,
et duas voces videtur attingere, paene invitus commemor03
sed statui libere dicere neque quicquam premere. Ut enim
omittam ipsam rectae interrogationis ex ipsius Claudii per-
sona formam in exprimenda aliorum cavillatione (cui deinde
ipse respondet: Parva sunt haec cet.) minime apte po-
sitam, nullam omnino excogitare possum rationem neque
simplicis futuri (pascentur) neque exacti (exierint —
occecinerit). Neque enim illi, quos Claudius religiones
eludere fingit, hoc dicebant, nihil esse mali (-— oportebat
autem fore dici, hoc est, erit —), si posthac aves non
pascerentur tardiusve exirent avisve occinuisset (quae et
facta antea saepe erant neque frequentius posthac futura illi
putabant), sed nihil omnino in his rebus esse momenti,
nnllam significationem dignam, quam quis curaret. Atqui
hoc sic dicendum erat recta interrogatione: Quid enim
est, si pulli (aliquando) non pascuntur, si ex cavea
tardius exierunt? Mihi quidem Livius sic scripsisse

