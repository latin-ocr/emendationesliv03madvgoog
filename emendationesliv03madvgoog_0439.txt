425 Lib. XXX.

et condicionum diiunctione fieri nequit3 ne apud Graecos
quidem in referenda oblique oratione ea ellipsis locum ha-
beret, qua post εἰ. μέν audiendum relinquitur εὖ ἔχει simileve
quid, sequente εἰ δέ. Itaque certum esse puto, post sen-
tentia excidisse aliquid (velut eam promeret) eamque
lacunam notandam esse.

Cap. 6, 5 (de incendio castrorum Punicorum): igni-
busque in proxima tecta coniectis effusa flamma
primo velut sparsa pluribus locis reluxit, deinde
per continua serpens uno repente omnia incendio
hausit. Obscurum est, quo pertineat illud velut, quo-
niam non comparando, sed prorsus ad veritatem sparsa
flamma dicitur, quae pluribus locis relucet. Augent suspi-
cionem codices (PM Cant. aliique), qni sparso habent,
ad quod audiri ex proxima sententia incendio (quod
Gronovio placuit) neque sermonis natura patitur et nihilo
aptius erit velut. Excidit substantivum neutri generis;
Livius scripsisse videtur: primo, velut sparso semine,
pluribus locis reluxit. (Hoc ipso capite ἓ 3 pro:
quibus nihil hostile P et alii habent tantum: quibus
hostile.) Sequuntur haec (ἓ 6): Ambusti homines
iumentaque foeda primum fuga, dein strage ob-
ruebant itinera portarum: Obruuntur, quae exstare
conspicique debent3 itinera viaeque non obruuntur, sed clau-
duntur, saepiuntur‚ obstruuntur3 scribendum obstruebant.

Cap. 7, 6. Locus - verbo uno et altero omisso in co-
dicibus fractus (ibi tribus una de pace cet.) in hanc
formam supplendus videtur: Ibi tribus sententiis cer-
tatum3 una ·-- decernebat, altera -ι- revocabat, ter-
tia —- erat3 reparandum - censebat. (1863.)

Cap. 8, 6: Syphax et Hasdrubal (aciem adversus
Scipionem instruentes), Numidicis adversus Italicum
equitatum, Carthaginiensium contra Masinissam
locatis, Celtiberos mediam aciem in adversa signa
legionum accepere. Neque Numidicis pro Numidis

