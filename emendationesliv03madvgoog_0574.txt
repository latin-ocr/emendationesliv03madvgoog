Lib. XXXIX. - 556

bebat (etsi in hoc ad novam rem cum admiratione transitu
difficillime excusatur), AEmilius consul in senatu contra Ful-
vium dixerat auctorque fuerat senatus consulti faciendi, ut,
quum Fulvius Romam redisset, de templis Ambraciae ab eo
spoliati ad pontifices referretur (XXXVIII, 44). Hoc qui
possit quamvis invidiose his verbis significari, ut AEmilius
dicatur ipse ad pontifices calumniam attulisse, non
vide03 nam calumniam adfert ad aliquem ipse occultus calum-
niator. Sed remedium non reperio loco fortasse lacunam

(452) habenti. Id dubium non est, quin proxima verba codices
Pall. et Drakenborchiani (de M tacetur) recte sic scripta
habeant: in Ambracia una capta non valuerit belli
ius (bei dem eroberten Ambracia), ubi editur in Ambra-
ciam unam captam. Saepe in hoc usu praepositionis in
aberratur. ¹)

Cap. 7, 2 (de triumpho Cn. Manlii ex Asia): Militi-
bus quadragenos binos denarios divisit, duplex
centurioni, et stipendium duplex in pedites dedit,
triplex in equites. Quid esset in his vitii et quid sen-
tentia requireret, Dukerus et Drakenborchius viderunt. Nam
neque in communi largitione triumphali, peditis et centurio-
nis summa distincta, tertium equitis gradum omitti perpe-
tuus mos sinebat contraque in stipendio extra ordinem aucto
huiusmodi ordinum distinctionem locum non habere et Livii
loci do duplici triplicive stipendio ostendunt a Dukero col·
lecti (XXIII, 20, 2, XXXVII, 59, 6, XL, 43, 7: militibus de
praeda — triplex equiti, — et stipendium omnibus du-
pl ex3 nam XXIX, 3, 5 et XXX, 16, 12 nihil ad hanc largitionem
pertinent) et multo magis rei natura3 nam stipendium ipsum

 

¹) Quod c. 5, 9 ex M editur necessum esset (Gelenii fide; nam
Carbachius inde enotavit necesse esset3 in ceteris est neces·
sarium esset) et XXXIV, 5, 2 ex eodem necessum est (ubi
B et ceteri habent necesse est), valde vereor, ne casus nos lu·
dat in duobus his locis Plautinam Lucretianamque pervagati vo·
cabuli formam obiiciens.

