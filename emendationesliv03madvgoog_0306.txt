Lib. XXII. 296

*Cap. 22, 13 (ubi Abelux Bostari suadet, ut Hispanis
obsides reddat): Id et privatim parentibus, quorum
maximum nomen in civitatibus est suis, et publice
populis gratum erit. In obsidibus capiendis non no·
minis fama spectatur, ut eorum tantum liberi deligantur,
qui factis et rebus gestis illustres sint, sed eorum capiuntur
filii, qui natalibus, divitiis, cognationibus multum inter suos*
possunt. In barbaris quidem gentibus etiam ineptior est
haec nominis magni mentio. Abelux Bostari parentum iuo-
rum in suis civitatibus vires et auctoritatem proponebat,
pro Carthaginiensibus staturam hoc accepto obsidum remis·
sorum beneficio. Itaque non nomen, sed momentum
agebatur, idque vocabulum a Livio positum fuisse prope
certum est. ’

(242) Α Cap. 24, 8: Simul et per aversa castra e castris
Hannibalis equitatus (Romanus) cum levi armatura
emissus in frumentatores late caedem fugamque ho-
stium palatorum fecit. In hac codicum scriptura quum
iure displicerent aversa castra e castris Hannibalis,
fere eo decursum est, ut omitterentur verba e castris
Hann.‚ nisi quod Weissenbornius aliquid excidisse suspi-
catus est, quae suspicio hoc quidem loce, ubi nihil omnino
ad sententiam explendam requiritur nec quidquam occurrit
supplementi, in quod illa verba apte includantur, nullam
habet probabilitatem. Sed omissis illis parum usitate per
aversa castra dicitur de aversa castrorum parte vel
potius de aversa castrorum porta3 neque enim per cas'tra
(ne per partem quidem castrorum) emittuntur, qui castris
egrediuntur. Mihi quidem multo probabilius videtur castra
a mala manu accessisse, quum Livius scripsisset: per aversa

Weissenbornius tenuisset eam coniecturam, in quam ante inciderat
quamque ego quoque feceram: nec continentis modo prae·
lectast ora, etsi id compositum nunc Tacitum primum habet
testem. Passiva orationis forma multo est rectior.

