531 Lib. XXXVII.

Cap. 30, 2 (de classe Romana Rhodiaque et Antiochi
proelium inituris): Robore* navium et virtute mili-
tum Romani longe regios praestabant, Rhodiae
naves agilitate et arte gubernatorum et scientia
remigum. Perizonii haec est coniectura: in codicibus le-
gitur: longe Rhodios praestabant (B lodios errore)
Recte Perizonius negat, in praeparanda narratione proeli
inter Romanos Rhodiosque et ex altera parte regios apte
induci comparationem Romanorum Rhodiorumque inter se
ut, qua re Romani Rhodios vicerint, dicatur (et debebat e
contrario addi in altero membro Romanas); verum non
e regios natum illud Rhodios, sed interpretandi causa
additum (ut illud quam AEtolos in XXXVI, 25, 7), quum
Livius universe de tribus classibus Romanam uno genere,
Rhodias altero excelluisse scripsisset, regiis nullius rei

· tribuisset principatum: Robore navium et virt. mil.
Romani longe praestabant, Rhodiae naves agili-
tate cet. .

Cap. 31, 7: Rhodii (post proelium navale ad Myonne-
sum a L. AEmilio praetore domum redire iussi) impigre
praevertere ad traiiciendasque copias consulis (429)
(Scipionis Hellespontum) iere, atque eo quoque functi
officio, tum demum Rhodum rediere. Prorsus prave
dicitur praevertere, non addito, ad quid praeverterint.
Particula que nec in B nec in Drakenborchii codicibus
(decem) fuit. Detracta igitur una littera scribendum est:
Rhodii praevertere ad traiiciendas copias consu-
lis irc, atque cet.

Cap. 35, 3 (in Antiochi legatorum oratione de pace):
eas, quae in Asia sint, civitates (Lampsacum et Alex-
andriam Troadem) tradere (regem) paratum esse, et
si quas alias Romani, quod suarum partium fue-
rint, vindicare ab imperio regio velint. Codex M:
quas suarum partium ediderant, ‚quod iure vix
credunt ex altero illo ortum esse: quod autem aliquid sub

βψ

   

