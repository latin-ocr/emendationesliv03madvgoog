Lib. IX. ‘2 1 8

spatium. Etsi ordo hic verborum longinquitate pote-
’ stas dominans per se defendit-ur iis, quae ad XXIV, 2, 9
dicentur, tamen offendit in hac copulatione: quinquen·
nalis censura et longinquitate potestas domi-
nans; sed multo magis offendit ipsa haec novi substantivi
per copulam adiectio: censuram et —potestatem Non
dubito, quin Livius scripserit: et longinquitate pote·
statis dominantem, genetivus autem ob dominantem
mutatus sit, nisi fuit: quinquennalem censuram, et
longinquitate et potestate dominantem. (1861.)
[Idem Creverio visum]

Cap. 34, 20: eo lustro — quo, demortuo collega
C. Iulio censore, L. Papirius Cursor —- M. Corne-
lium Maluginensem collegam subrogavit. Et per
se parum apte dicitur demortuo collega -— censore,
praesertim sequente demum eius nomine, cuius collega fuerat,
et perinepte demortuo collega — collegam subro-
gavit. Itaque valde suspectum collega. (1861.)1)

Cap..39, 3 et 4, postquam Livius L. Papirium dictato·
rem et C. Marcium consulem ’iisque oppositos Samnites
dixit quietos aliquamdiu, nec suis diffidentes viri-
bus nec hostem spernenteS, stativa in propinquo
habuisse, subito in Etruriam ad resque ibi a Q. Fabio
Rulliano gestas traducimur, deinde cap. 40 ad Samnites
redimus nec tamen ad eum, quem narratum legeramus,
rerum statum, sed ad aliam novamque faciem belli. Quo
autem loco a Samnitibus ad Etruscum bellum narratio

¹) Cap. 36, 2 indignor, ne commemorari quidem a recentissimis edi·
toribus necessariam Iac. Perizonii emendationem (Tum ex iia,
qui aderant, consulis frater — eum Fabium Caesonem
alii, C. Claudium quidam, matre eadem, qua consulem.
genitum tradunt — speculatum se iturum professus
cet.) tenerique tacite eam scripturam, in qua, quis quid fecerit.
omittatur, quaeratur autem quasi per se, quo nomine consulis
frater fuerit. De cap. 34, 12 recte interpungendo admonitio mea
(ad Cic. Fin. p. 270) valuit.

