381 Lib. XXVI. =

communis relatio fuit. Vulgo editur: —- praefuerat3
consulum communis relatio fuit. Et desideratur
significatio eius, a quo oratio deinde transfertur ad alia, et
consulum pravo loco ponitur. (1863.)

Cap. 29, 3: Circumibant enim (Siculi legati) senato-
rum domos cum veste sordida, adfirmantes se non
modo suam quisque patriam, sed totam Siciliam re· (311)
licturos cet. Pro quisque quum Valla, GronoviuS, Creverius
quemque scribi voluissent, exorti nuper sunt, qui nominativo
defensionem pararent ex locis prorsus dissimilibus, in quibus
pronomen (aut participium) sententia et ‚loco ad gerundium
aut ablativos absolutos pertinens tamen, quoniam his gram-
matice adplicari nequit, casu accommodatur ad id, ad quod
unum potest, sententiae finitae subiectum (ut IV, 31, 2: Ten-
dendo ad sua quisque consilia — aperuerunt et
IV, 44, 10: causa ipse pro se dicta -— damnatur, hoc
est: quum causam ipse pro se dixisset), [de quo toto genere,
quod in Gram. Lat. g 428 not. 4 brevissime significaveram,
nunc uberrime exposui in volumine commentat-ionum philo-
logicarum Germanice edito a. 1875 p. 365 sqq.]; hic quis-
que habet, quo necessario referatur, se, tribus ante verbis
praecedens. Nam quod quidam quisque pro indeclinabili
ablativis absolutis interponi posse putarunt (debebant ipse ’
adiungere), apparet, quam perspicuam nominativi rationem
in iis, quos dixi, locis non intellexerint3 itaque relinquitur,
quo mirabilis illa doctrina nitatur, unus ille locuS‚ e quo
nata et ad quem exposita est (traducta etiam a Zumptio
in grammaticam), Sallustii in lug. 18, 3, ubi aut quisque
pro quibusque positum ablativo casu accipiendum aut
quibusque scribendum esse, vidissent enarratoreS, si at·
tendissent, non singulos ibi significari homines de imperio
contendenteS, sed gentes et populos, ex quibus compositus
Herculis exercitus fuisset3 itaque plurali numero sibi qui·
que imperium petisse dicuntur. (Iustini locus XXIX, 1, 8
in melioribus codicibus aliter scribitur apud Ieepium.) At-

