. 499 Lib. XXXIV.

sie omissum apud genetivum possessivum, ut audiatur ex
pluralis numeri verbo postea cum adverbio (ibi essent)
subiect03 deinde oportebat saltem scriptum: et eorum
imperatores ibi cet. Sed, quod caput est, non agitur,
quorum Hispania fuerit, sed tantummodo, utri ibi exercitus
habuerint, utri non habuerint, pervertiturque comparatio
illo adiecto; neque sane Cato concessurus erat, Hispaniam
tum, quum Romani postularent, ut in foedere adscriberetur,
fines Hibero terminari, Carthaginiensium fuisse3 iniusta enim
Romanos postulasse diceret. Contrarium quoque, qui nunc
sit, rerum statum Cato proximis verbis non ita describit,
ut Romanorum Hispaniam esse dicat, sed ut Romanorum
praetores exercitusque eam obtinere, Carthaginiensem ne-
minem ibi esse. Apparet, scribendum esse: Patres no· (400)
stri, quum ln Hispania Carthaginiensium et im-
peratores et exercitus essent cet. Quum praepositio
post litteram ιιι, ut saepe, intercidisset, additum est ibi. Et
in erat in editionibus ante Gronvium, sed quum simul ibi
retineretur, vitiosa fiebat oratio. PostremO, ne quid reti· Ι
ceam, vix dubito, quin Livius (de re imperiose efflagitata)
scripserit: tamen addi hoc in foedere voluerunt, non
addere

Cap. 15, 3 (in narratione pugnae contra Hispanos): Ubi
omnia fu'ga completa vidit Cato, ipse ad secundam
legionem, quae in subsidio posita erat, equo reve-
hitur et signa prae se ferri plenoque gradu ad ca-
stra hostium oppugnanda succedere iubet. Nun-
quam legi, quum in hostem eundum esset, non modo im-
peratorem signa prae se ferri (hoc est necessari0, prae
imperatore) iussisse, quod totum ridiculum est, sed ne le-
giones quidem et cohortes signa prae se ferre iussas;
signa ferri iubentur eaque locutio permultis Livii locis
legitur3 quattuor exempla dabit Drakenborchius ad XXVII.
47, S, quibus plura addi possunt (ut XXXIII, 7, 1, XXXV,
27, 163 XLI, 3, 8 in narrando: ferunt citati signa, IX,

32*

 

