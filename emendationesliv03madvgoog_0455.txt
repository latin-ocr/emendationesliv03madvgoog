441 ’ Lib. XXX.

ipsi editores in ea expedienda nullo modo sibi satisfecerant.
Ostendi illic, et ex iis, quae praecedunt, et ex iis, quae
sequuntur (nulla magna civitas cet), apertissimum
esse, Hannibalem non de odio loqui, sed-de otio, et hanc
esse sententiam, falsa ct inani consolationis specie ludi, si
qui illa armorum naviumque ademptione et bellorum inter· (360)
dictione otio suo consultum putarent; pro externis enim
bellis internas turbas saevituras esse. Itaque scribendum
esse dixi: nec est, cur vos otio vestro consultum
ab Romanis credatis. Ac Weissenbornius, quum in
editione Teubneriana scripsisset, „idem‚ quod ego vellem,
codicum lectione maiore etiam vi indicari“ (quod quale
sit, ne per umbram quidem intellego), postea edidit: nec
causa est, cur vos otio vestro c. a R. c.‚ adiecto ad
meam emendationem vocabulo causa, credo, ut propius
accederet ad necesse est; ego hoc prava coniunctione
(necest), dein geminatione litterarum ortum esse put0,
quemadmodum c. 21, 9, quum ex nec esse factum esset
necesse, additum est fuit. Sed tamen adeo non firmiter
Weissenbornius verum tenuit, ut, relapsus ad odium, Li-
vium fortasse scripsisse suspicaretur: nec causa est, quin
odio. Quid erit igitur hoc, Romanos consuluisse odio
Carthaginiensium?

Cap. 45, ‚7 edebatur: nequaquam victoria pares
(homines) insignes imaginum titulos claraque cog·
nomina familiae fecere. Weissenbornius e Bamb. posuit
nomina familiae liquerunt, verbo poetico et inusitatO,
quo Livius omnium minime librum conclusissset; agitur de cog-
nominibus, non de nominibus. Pall. 1 et 2 cognomina fa-
miliae habuerunt3 Colbertinus cognomina familiarum

tavit, odio Carthaginiensium consulere esse: id spectare, ut
Carthaginienses odiis intestinis se conficiant et perdant, et necesse
esse, Carthaginienses credant, hoc Romanos velle.

