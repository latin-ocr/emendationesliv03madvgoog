353 Lib. XXV.

stipendia facturos. Nam paciscitur pecunia, qui
ea data aliquid emit aut servat3 qui pretium aut mercedem
accipit, pecuniam. Itaque etiam XXXVI, 32, 1 cum codd.
recc. contra Bamb. scribendum est pecuniam. (1865.)

Lib. XXV.

Cap. 1, 1. - In ipso libri initio insidet mendum et ma-
nifestum et nunc, optimo libro viam monstrante, emendatu
facile. Edebatur enim: Dum haec in Africa—geruntur, ,
Hannibal in agro Tarentino aestatem consumpsit
spe per proditionem urbis Tarentinorum poti-
undae. Ipsorum interim Sallentinorum ignobiles
urbes ad eum defecerunt. Quum appareret, prave
ipsos Sallentinos dici, qui ante significati non essent, e (289)
Rubenii coniectura Gronovio probata nuper scriptum est:
Ipsorum'interim ac Sallentinorum. Sed Tarentino-
rum nullae fuerunt urbes praeter Tarentum (Sallentinorum
fortasse aliquot Tarentinis paruerunt). Praeterea, praece-
dente in agro Tarentino, subiiciendum tantum erat '
urbis potiundae, non addendum Tarentinorum. Sed in
P scribitur in agro talentino. Scripserat igitur Livius:
H. in agro Sallentino aestatem consumpsit, spe —
urbis Tarentinorum (cui is ager vicinus erat) poti-
undae. Ipsorum interim (apud quos sedebat) Sallen-
tinorum cet. Cap. 8, 12 tridui viam a Tarento Hannibal
afuisse dicitur. Paulo post (ξ 6) geminata littera d scri-
bendum puto: Quod diutius trahebatur bellum, et
variabant secundae adversaeque res — animos ho-
minum cet. Nam quo cum variabant coniungi non
videtur posse.¹)

 

¹) Ο. 4, ’1 pro acta scribendum esse accepta dixi Opusc. Ac. 11
p. 362 secutusque est Weissenbornius. Itaque nihil addo. [De
notato c. ὅ, 3 et nihil opus est dici.]

23

