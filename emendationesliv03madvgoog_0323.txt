3 1 l Lib. XXII.

neque hiis sescenta millia hostes obstitere) efficitur:
neque his sexcentis hostes obstitere. Millia natum
est ex praecedenti: ex millibus· septem. 1862 et apud
Ingerslevium.] Paulo exquisitior emendatio facienda est
ξ 21, ubi (quod ad ea attinet, de quibus agitur) sic in co·
dicibus scribitur: Nunc autem quemadmodum hi boni
fidelesque (nam fortes ne ipsi quidem dixerint)
cives esse possunt? Nisi quis credere potest fuisse
ut erumpentibuS‚ qui, ne erumperent (P quinecrum-
petent, CM qui nec erumperent) obsistere conati
sunt, aut non invidere eos quum incolumitati tum
gloriae illorum per virtutem partae, quum sibi ti·
morem ignaviamque servitutis ignominiosae cau-
sam esse sciant. Ut sententia aliqua ex istis: fuisse
ut erumpentibus eliceretur‚ Weissenbornius (nam alio·
rum conatus omitto, quorum vix quisquam sibi ipse satis-
fecit), quum scripsisset: fuisse tum erumpentibus, audiri
ex superioribus voluit bonos fidelesque. Sed neque
fuisse nude sic dici potest (ut sit tales fuisse), neque
bonus fidelisque erumpenti Latinum est, neque om·
nino praedicatum ex superiore interrogatione sumi potest,
repugnante tota orationis figura, quae aperte postulat, ut, (255)
quemadmodum in altero fit membro (aut non invidere
eos quum incolumitati tum gloriae villorum -
quum cet.), ponatur per ironiam (sed in hoc membro adfir-
mative) aliquid, in quo illa bonitas et fides appareat, deinde
id ipsum, adiecta sententia relativa, tollatur et evertatur.
Certissimam medicinam graviori vulneris parti una littera
addita adferet: Nisi quis credere potest, favisse erum-
pentibuS‚ qui, ne erumperent, obsistere conati
sunt, aut non invidere cet. Ne illud quidem credi
posse Torquatus dicit, hos homines, quod bonorum et fide-
lium civium fuerit sitque, etiamsi non fortium, aut vota
fecisse pro erumpentibus et favisse forti consilio, cuius ipsi
participes esse non auderent, aut nunc incolumitate et gloria

