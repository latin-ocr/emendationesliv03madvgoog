579 Lib. XL.

cet. Sic haec narratio incipit, quasi A. Postumius et M. Ful-
vius communi. et pari imperio exercitui praefuerint,⁴ donec
consules venirent3 deinde autem M. Fulvius non pro hoc
imperio agit, sed ut unus ex secundae legionis tribunis, ex-
spectato tempore et occasione, quum suis mensibus hanc
unam legionem regeret (-— nam per vices tribuni binos
menses legioni praeerant -—), legionem dimisisse dicitur id-
que eius factum A. Postumius pro imperio reprehendit3 Ful-
vius in Hispaniam ultra Carthaginem Novam relegatus est,
tamquam qui plus sibi iuris arrogasset, quam haberet. Per-
spicuum est igitur, unum A. Postumium exercitui proefuisse,
Fulvium nullam ultra tribunatum militum potestatem ha-
buisse [idemque perspicue confirmat Valer. Max. 11, 7, 5].
Iam in editione Moguntina in initio loci abest ipsum illud
et (ante frater), quo Postumii et M. Fulvii nomina tamquam
parium copulantur3 deinde autem (quod a Drakenborchio
neglectum adnotavit Kreyssigius ad Livii libr. XXXIII
p. CXXI) scribitur: is erat mensibus (nont erat; is
mensibus) Hinc nascitur haec correctio: — praerat A.
Postumius. Frater Q. Fulvii M. Fulvius Nobilior
(secundae legionis tribunus militum is erat) mensi-
bus suis dimisit legionem cet. Omisi nomen Fulvius
errore aut interpolando post legionis repetitum. Si in co-
dice fuit, quod Frobenius edidit: eratis, scribi debet: Frater
Q. Fulvii M. Fulvius Nob. secundae legionis tribu-
nus militum erat3 is mensibus suis cet„ idque prae-
stat; satis enim abrupte ipsius M. Fulvii facti narratio in-
cipit, nondum indicat0, quid ei in exercitu loci fuerit. De
ipsa re et de Fulvio a Postumio seiungendo (praeerat)
nulla dubitatio est. Paulo post (ἓ 11) editur: causa ig-
nominiae —- decretum, et eodem modo c. 44, 10 scribi-
tur: ne maior (pecunia) causa ludorum consumere-
tur. Apparet, hunc ipsum concursum in hac parte operis (4¹74)
ex uno codice, qui iam non exstat, edita, quum nullum in
reliquo Livii opere exemplum sit insoliti illius ordinis (caus a
37*

