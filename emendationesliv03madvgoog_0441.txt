427 Lib. XXX.

gine conspici et praebere ipse conspectum cum·
fusum mare urbi posset. Sic codices, quorum aliquod
est momentum, omnes, quos Weissenbornius, adscita Al-
schefskii coniectura: conspectum in circumfusum mare,
secutus», expulit superiorum interpolatam scripturam: et
praebere ipse prospectum quum ad urbem tum ad
circumfusum m. u. posset. Sed ipse animadvertit, non (348)
dici Latine conspectum in mare pro prospectu3 et ta-
men substantivum cum conspiciendi verbo coniugatum po—
stulat quaesita orationis concinnitas, Scribendum erat, una
littera mutata: et praebere ipse conspectui circumfu-
sum mare urbi posset. Subiectum conspectui mare erat.
Cap. 10, 7 (de navibus ad Uticam a Scipione adversus
Carthaginiensium impetum instructis): telorum *missi-
lium, ut quamvis longo certamine sufficerent, vis
ingens congeritur. Ut dicatur recte quamvis longo
certamine pro ec, quod est: etiamsi longum certa-
men fieret, de quo vehementer dubito, tamen non credi-
derim Livium tam moleste dixisse, quum facilc et eleganter
posset: ut quamvis longo certamini sufficerent.¹)
Inferius in hoc eapite (ξ 19), ubi summa eventus longioris
certaminis colligitur (hoc maxime modo lacerati qui-
dem omnes pontes), particula quidem tam prave po-
nitur, quum nulla minima sit causa verbi lacerati sic
extollendi, ut mendum manifestum teneatur. Videtur Livius

¹) [ξ 4 nescio an pro poterant scribendum sit potuerant. 1863]
ξ 5 vellem W. tenuisset, quod in priore editione posuerat: tabu-
lasque superinstravit, ut pervii ordines essent, quod
ipse, recisis in Gronovii emendatione duabus voculis, pridem ad·
notaram. Nam quod nunc posuit: ita cum (pro ut) pervium
ordinem fecisset, nullam habet mutationis probabilitatem.
Ex ordinesessent ortum ordinefecisset, dein ordinem,
tum pervium. [Fortasse hic quoque simpliciter tenenda est scrip·
tura cod. Spir. ut pervium in totum ordinem esset, ut sig-
nificetur transitum patuisse ex posteriore quaque nave in priorem
ex iis, quae una serie se excipiebant. Pervium est sic imperso-
naliter dixerunt Seneca de Prov. 6, 9 et Plinius Η. N. V, 12]

