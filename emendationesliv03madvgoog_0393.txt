379 Lib. XXVI.

ordo neque edere crimina pro eo, quod est subiicere,
de monentibus alios et subornantibus usitat-e dici videtur.
Itaque Ussingius edita tollendum putavit. Miror tamen,
qui in mentem venerit cuiquam hoc ad ficta adscribere,
ac potius, nisi aliud latet, ficta eiiciendum puto et edita
ab inimicis tamen accipiendum de criminibuS, quae inimici
a se inventa indicaverint testibus. (1876.) Contra cap. 27, 11
(Flaccus sibi privatam simultatem cum Campanis
negare ullam esse3 publicas inimicitias hostiles
esse et futuras cet.) prorsus assentior Ussingio damnanti
hostiles, cui vulgo contra codices praeponitur et. Nullae
sunt hostiles inimicitiae nec Fulvius rem auget, ut hostili
modo se inimicitias exercere dicat. (1863.)

Cap. 27, 16 (de Valerio Laevino consule ad urbem ac-
cedente Campanis ad deprecandam Fulvii Flacci severitatem
circumfusis et Siculis, qui Romam questum de Marcello ve-
nerant, obviam egressis): Hac circumfusus multitu·
dine simul Siculis obviam egressis seculisque Ro· ,
mam praebuit ‘clarissimarum urbium excidio ac
celeberrimis viris victos bello accusatores iii
urbem adducentis. In seculisque, ex quo Gronovius
AEtolisque effecerat, cuius gentis alienissima ab hac re
mentio est, Weissenbornius recte vidit nihil aliud latere
nisi secutisque (quod ipse in exempli mei margine a.
1835 adnotatum video). Sed minus feliciter post Romam,
quod vitiose abundat, praesertim proxime praecedentibus
illis: sequi se Romam, addidit rumorem; nam praebere
rumorem adducentis dure dicitur neque de rumore agi·
tur, sed de.obiecta oculis et animis specie, cuius significatio (310)
in illo ipso nomine latet. Neque, quidquid tentatur, accusa-
tores excidio (tamquam reo) adduci recte dicuntur,
nedum excidio ac viriS, neque illi homines excidium accu-
saturi erant, sed victi victorum saevitiam. Hoc vitium sen·
tentiae removebitur sublata particula ac, quae ex ο (a) et c
geminatis orta est. Scribendum est enim ita: 'Hac cir-

