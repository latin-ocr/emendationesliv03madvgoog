439 Lib. XXX.

Cap. 40, 4: Tum patere facta gratulatione om-
nia in urbe templa. Sic post Alschefskium Weissen-
bornius edidit, illato in hunc quoque locum pravo infinitivo
historico; significatur enim res semel iussu magistratuum
perfecta. Gronovius et Drakenborchius‚ codices suos, qui
in hac parte deteriores omnes erant, et veteres editiones
omnes secuti patuere scripserunt3 in optimis codicibus
(C, Bamb.) paterfacta est. Veram scripturam, 'una lit-
tera ab hac distantem (patefacta), coniectura repertam
habent codices Lov, 3 et GoertnerianuS, tum editio Fro-
benii a. 1535 et aliquot eam. secutae3 alioquin (in quo
haesit etiam Weissenbornius et ante eum Gronovius) templa
gratulatione iam facta patuisse dicuntur, quae, ut gratulatio
fieret, patefacta esse consentaneum est. (Cfr., quem locum
Gronovius excitavit, Ciceronis ep. ad Fam. XI, 18, 3: gra tu-
latione, quam tuo nomine ad omnia deorum templa
fecimus) Sed offendit Gronovium, nec iniuria, ablativus
incommode et vitiose positus in hac scriptura: patefacta
gratulatione templa; verum is ablativus ipse ortus est,
quum, distracto prave vocabu10, scriberetur (pater) facta.
Scribe-ndum erat: Tum patefacta gratulationi omnia in
urbe templa.¹) (ξ 13 eodem, quo adhuc, iure im· (359)
perio in C, Bamb.‚ Lips. potest ortum esse ex iure im·
perii, quod editur, sed potest etiam et post c excidisse
fuisseque olim: iure et imperio.)2)

 

¹) Et hoc loco et magis etiam in c. 30, 23 apparent in edit. Fro-
beniana vestigia adhibiti [etiam post caput 16, ubi Spirensis et
Rhenani notae desinunt,] melioris codicis.
²) Cap. 41, 1 si boni codices haberent praetoribus pro praetori,
simile esset anacoluthon ei, quod c. 40, 5 legitur3 sed Alschef-
skius tacet. Cap. 42, 7 neque ipse pravum est, quoniam Mace-
dones nihil immite aut inclemens dixerant. [Cod. B: respon
. responsum tulerunt, mediis deletis; codd. recc.‚ si
silentio fides: responderent ipsi ante responsum. Mani·
festa est lacuna, sic sere explenda: -- responderent, ipsi
non anceps responsum tulerunt]

