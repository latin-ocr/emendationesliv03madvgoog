⁸254

editione Ven. a. 1498 typis vulgata sunt, scriptura in Li·
vianis saepius ab S aberrante. Ea copulatio atque codicis
Spirensis et Rhenani adnotationum oblivio effecit, ut Weis-
senbornius totum· hunc locum damnaret tanquam ab Italo
aliquo renascentium litterarum tempore compositum meque
in eandem opinionem pertraheret, ne quid scilicet obstaret,
quo minus etiam in his quinque posterioribus libris omnes
codices e P orti iudicarentur, quam suspicionem totam
primus Heerwagenius‚ renovata codicis Spirensis memoria,
evertit. Eademque damnatio etiam ad alterum libri XXVII
Iocum, qui prorsus integer in S perscribebatur (ut e Rhe·
nani adnotationibus intellegitur) et e codicibus inde derivatis
in editiones venit, translata est, eo praviuS, quod, quae ibi
de agro Campano locato et de coniuratione Capuae Blossiis
principibus facta leguntur, nemini in mentem venire po·
terat fingere. (Illa quidem de agro Campano c. 3, 1 ne
intellegi quidem poterant, antequam a Rhenano ex ipso S
emendatus locus est.)¹)

Sine ulla igitur dubitatione codicem Spirensem per se
Puteaneo dignitate et auctoritate aequabimuS, utilitatis longe
minus nobis praebet. Tantum enim de eo scimuS, quantum
Rhenanus adnotavit, hoc est, multo pauciora quam vellemne.
Et quod, quoniam iam saepius codices quosdam inde deri-
vatos esse significavi (quod vel recepta in editiones ante
Rhenanum vera supplementa ostendunt, etsi poterat supple·
mentum e S transscribi in codicem e P ortum), fortasse

 

¹) Constituta iam codicum P et S originis diversitate, veri simillimum
fit, transpositionem eam, quae in P facta est in extremo libro
xxvu et initio lib. XXIX quaeque inde sine dubio ad plerosque
codices propagata est, etsi, qui contulerunt, tacuerunt, quod nihil
deerat, (— est in Bambergensi nuper collato, vestigiumque tenue,
sed certum deprehenditur in iis, quoe ad XXIX, 1, 24 de vocabulo
inde in quibusdam codicibus reperto adnotantur, —) non perti-
nuisse ad S, de quo Rhenanus tacet, aut inde ortos. Quod tamen
Heerwagenius Hartelio teste in sex codicibus vindobonensibus recto
ordine legi tradit, nonnihil miror.

