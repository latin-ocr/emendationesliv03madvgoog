63 Lib. 1.

superiorum annalibus excerpenda et verborum ornatu ve·
stienda festinatio levitasque apparet, quod V, 12, 10 omnes
tribunos militum praeter unum P. Licinium Calvum patricios
creatos scribit, nomina praeter unum (L. Furii) plebeia ponit,
c. autem 18, 2, quum idem, quod c. 12, tribunorum militum
collegium commemorare vellet, duos (Gn. Genucium, L. Ati·
lium) ex alio anno immiscuit. VI, 9, 5 Q. Servilius
nominari debuit, qui exercitum (iuniorum) ad urbem habebat
(c. 6, 13), nominatur errore memoriae (L.) Quinctius, qui
causarios senioresque scripserat (c. 6, 14). Lib. XXV, 1, 11
et 3, 12 et 12, 3 M. AEmilium Livius praetorem urbanum
a. 541 p. u. c. facit3 XXIV, 44, 2 eam iurisdictionem M.
Atilio evenisse scribit (eique simul peregrinam mandatam,
quae sorte AEmilio evenerat), et XXV, 3, 4 AEmilium belli·
cam provinciam habuisse significat. Lib. XXVII, 7, 11 C.
Hostilium dicit a C. Laetorio propraetore Galliam provinciam
accepisse3 debebat pro Hostilio L. Veturium Philonem (52)
nominare (ἓ 8; c. 10, 25, c. 22, 5). Lib. XXXII, 26, 8 L.
Cornelium Lentulum praetorem urbanum appellat-3 debuit L.
Cornelium Merulam appellare, si sibi constitisset (c. 7, 13,
c. 8, 5), cuius nomen plerique editores inconsiderate sub-
stituerunt, si quidem, quid Livius scripserit, quaeritur. Eodem
capite (ξ 5, 6, 7) Setiam Setinosque commemorat, ubi Sig-
niam, Signinos debuisse videtur (c. 2, 4); nam obsides ex
altero oppido in alterum translati sine causa finguntur.
Lib. XXXIII, 21, 9 Μ. Sergio praetori iurisdictionem inter
cives et peregrinos dat, quem XXXII, 28 praetorem
urbanum fuisse narraverat, M. Minucium inter peregrinos.
Itaque Gronovio auctore ab editoribus omittuntur verba et
peregrinos, ut iurisdictio inter cives sit urbana,
quomodo neque Livius neque quisquam alius dixit, nisi
forte praecedente proxime aut sequente inter peregrinos,
etsi ne sic quidem memini praetorem iurisdictionemve inter
cives appellatam. Eodem libro XXXIII c. 27 init. Livius
Cn. Cornelium Blasionem ex citeriore Hispania ovantem

